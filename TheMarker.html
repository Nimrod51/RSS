<DOCTYPE html><html dir="rtl"><body><h1 style="font-family:sans-serif;">TheMarker - כותרות דף הבית</h1><h2 style="font-family:sans-serif;"><a href="https://www.themarker.com/markets/.premium-1.6180323">מי מובילה ומי מדשדשת? בדקו מה עשתה קרן ההשתלמות שלכם במאי</a></h2><p style="font-family:sans-serif; font-weight:bold;">את התשואות הגבוהות ביותר הניבו קרנות ההשתלמות וקופות הגמל שבניהול אלטשולר שחם, עם 0.87% ■ אילו קופות רשמו תשואות הקרובות לאפס ומי היחידה שהניבה תשואה שלילית?</p><div id="photo-container"><img src="https://www.themarker.com/polopoly_fs/1.6180320.1529261939!/image/1655173791.jpg_gen/derivatives/landscape_108/1655173791.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/advertising/1.6180931">האירוויזיון בישראל בסכנה? מכתב האזהרה של איגוד השידור האירופי</a></h2><p style="font-family:sans-serif; font-weight:bold;">ה-EBU מזהיר כי פיצול התאגיד יביא לבחינה מחדש של השתתפות ישראל בתחרות ■ לאחר שהשרה רגב דרשה להתערב בקטעי הקישור באירוויזיון, במשרד התקשורת מבהירים כי לא יאפשרו התערבות פוליטית ■ היום ב-14:00 יתקיים דיון בעניין בנוכחות ראש הממשלה</p><div id="photo-container"><img src="https://www.themarker.com/polopoly_fs/1.6180969.1529309366!/image/508366725.jpg_gen/derivatives/landscape_108/508366725.jpg" class="photo" width="150px" /></div><p style="font-family:sans-serif;">ארגון EBU מצהיר לראשונה באופן מפורש כי אם חוק פיצול התאגיד ייכנס לתוקף, ייתכן כי חברות ישראל בארגון תבוטל – ולכן לא יתאפשר לקיים את האירוויזיון בישראל. ההודעה הרשמית נמסרה במסמך ששיגר מנכ"ל EBU, נואל קאראן, והגיע לידי TheMarker.
                      <br /><br />המכתב נשלח ביום חמישי האחרון ליו"ר התאגיד גיל עומר ולמנכ"ל אלדד קובלנץ, לאחר בקשתם לעדכון על מצב החברות של תאגיד השידור באיגוד השידור האירופי (EBU).
                      <br /><br />"כפי שאתם יודעים, לתאגיד השידור יש כיום סטטוס חברות זמני (והוא שותף לכל הזכויות והחובות של ה-EBU) ב-EBU, עד לאסיפה הכללית הבאה ביוני 2018, שבה תעלה הצעה להאריך את תוקף המעמד, עד שתתקבל החלטה לתיקון ה-8 לחוק התאגיד", כתב קאראן. "אנחנו לא מכירים אף ארגון שידור ציבורי שמפעיל ארגון חדשות כישות נפרדת לחלוטים עם מינהל נפרד".
                      <br /><br />קאראן הוסיף כי "אם בית המשפט העליון יאשר את התיקון ה-8 לחוק תאגיד השידור הציבורי (2014), וכך יופרדו החדשות לישות נפרדת, ולתאגיד השידור תילקח השליטה העריכתית, לאיגוד השידור האירופי עשויות להיות הסתייגויות בנוגע לחברות על הבסיס הזה ובקשת החברות החדשה תדרוש ותהיה נתונה לבחינה מחדש של כל הגופים המפקחים של איגוד השידור, כדי להבטיח שהתאגיד יהיה מסוגל לשמור על ערכי הליבה של גופי השידור הציבוריים".
                      <br /><br />המכתב הזה יעלה לדיון היום (ב') ב-14:00, בפגישה בנוכחות ראש הממשלה, בנימין נתניהו; שר התקשורת, איוב קרא; שרת התרבות והספורט, מירי רגב; היועץ המשפטי לממשלה, אביחי מנדלבליט; וגורמים נוספים. מטרת הפגישה היא למצוא מתווה שיאפשר את קיומו של האירוויזיון בישראל.
                      <br /><br />המכתב שנשלח לראשי התאגיד:
                      <br /><br />כפי שפורסם ב-TheMarker, בממשלה בוחנים אפשרות להותיר את חוק הפיצול על כנו. ואולם במקרה שבג"ץ יפסוק לאפשר את תיקון מספר 8 ולפצל את התאגיד, תועבר הוראת שעה שתעכב את הפיצול לשנה או שנה וחצי, וכך ניתן יהיה לקיים את האירוויזיון בישראל.
                      <br /><br />מעבר לסוגיית הפיצול, ב-EBU הביעו בעבר חשש מהתערבות פוליטית בתאגיד. אף שהשר קרא כבר הצהיר כי לא תהיה כל התערבות כזו, רגב פועלת בכיוון הפוך לחלוטין. רגב הביעה דרישה לשלוט בתוכן שיוקרן בקטעי השידור בין השירים של המתמודדים באירוויזיון שיתקיים בישראל, שבהם משולבים תכנים על המדינה המארחת. במשרד התקשורת אומרים כי פעילותה של רגב עשויה לסכל את קיומו של האירוויזיון בישראל.
                      <br /><br />באירוויזיונים קודמים, קטעי הקישור נוהלו על ידי רשות השידור בלבד. ואולם כעת דורשת רגב כי קטעי הקישור ינוהלו על ידי הדרג הפוליטי. בין השאר ביססה רגב את טענתה על כך שבהצגת הניקוד בישראל באירוויזיון האחרון, המנחה לוסי איוב אמרה למנחים ערב טוב גם בשפה הערבית.
                      <br /><br />השר קרא ומנכ"ל משרדו הבהירו כי אין שום סיבה להתערבות פוליטית בתכנים, וכי העניינים הפרוצדורליים ינוהלו בדרג מנכ"לים – מנכ"ל התאגיד קובלנץ ומנכ"ל משרד התקשורת נתי כהן.
                      <br /><br />משרד התקשורת גם מכין חוות דעת משפטית שתוגש היום ליועמ"ש ולדרג המקצועי לגבי הסרת חסמים לקיומו של האירוויזיון בישראל, העוסקת גם בפיצול התאגיד וההתערבות בתוכן.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6181244">מנכ"ל אאודי נעצר במסגרת שערוריית הדיזל של פולקסווגן</a></h2><p style="font-family:sans-serif; font-weight:bold;">התביעה במינכן אמרה כי עצרה את רופרט סטדלר מחשש שישבש את החקירה שנפתחה נגד יצרנית היוקרה בחשד לזיוף נתוני זיהום</p><div id="photo-container"><img src="https://www.themarker.com/polopoly_fs/1.6181249.1529315316!/image/4053862606.jpg_gen/derivatives/landscape_108/4053862606.jpg" class="photo" width="150px" /></div><p style="font-family:sans-serif;">פולקסווגן, יצרנית הרכב הגדולה באירופה, אמרה היום שמנכ"ל אאודי, רופרט סטדלר, נעצר היום במסגרת חקירת שערוריית מנועי הדיזל. אאודי הוא מותק יוקרה בבעלות פולקסווגן.
                      <br /><br />"אנחנו מאשרים שסטדלר נעצר הבוקר. הדיון שנוגע להארכת מעצרו עדיין נמשך", אמר דובר החברה שהוסיף שסטדלר טוען לחפותו.
                      <br /><br />התביעה במינכן עצרה את סטדלר לאור החשש משיבוש הליכי החקירה. "החשוד הובא בפני שופט שהורה להשאירו במעצר", נמסר ממשרד התביעה במינכן.
                      <br /><br />מאאודי לא נמסרה תגובה לסוכנות הידיעות רויטרס. לא ניתן היה להשיג את תגובת סטדלר.
                      <br /><br />בשבוע שעבר הודיעה התביעה במינכן כי היא מרחיבה את חקירת שערוריית הדיזל גם למותג היוקרה אאודי, אחרי שפולקסווגן הודתה באשמה והסכימה לשלם קנס של מיליארד יורו לרשויות בגרמניה.
                      <br /><br />שערוריית מנועי הדיזל פרצה בספטמבר 2015, אז פורסם כי פולקסווגן התקימה תוכנה שמזייפת את נתוני פליטת המזהמים במנועי דיזל בתנאי מעבדה. החברה הודתה באשמה, ומנכ"ל החברה דאז, מרטין וינטרקורן, נאלץ להתפטר מתפקידו. השנה, עזב את החברה גם המנכ"ל שהחליפו, מתיאס מולר, אחרי שבתקשורת נטען כי הסתיר ממשקיעים מידע הקשור לפרשה.
                      <br /><br />פולקסווגן בעצמה הודתה כי תוכנת זיוף נתוני הפליטה הותקנה ב-10.7 מיליון מכוניות דיזל שיוצרו בין 2007 ל-2015. התקנת התוכנה סייעה לחברה לעבור את מבחני הזיהום המחמירים בארה"ב, וליהנות מדירוג זיהום נמוך.
                      <br /><br />החברה הפרישה ליישוב התביעות והקנסות בפרשה 28.5 מיליארד יורו, ובינואר 2017 הגיעה להסכם פשרה ליישוב החקירות הפליליות נגדה בארה"ב, שבמסגרתו שילמה 4.3 מיליארד יורו. ואולם סכום זה לא כולל את התביעות האזרחיות שהוגשו נגד החברה, ואת הפיצויים שהיא תידרש לשלם ללקוחותיה.
                      <br /><br /></p><h2 style="font-family:sans-serif;"><a href="https://www.themarker.com/news/macro/1.6181007">ליברמן: אם התעשייה האווירית תתפשר על המחיר - נרכוש לוויין כחול-לבן</a></h2><p style="font-family:sans-serif; font-weight:bold;">שר הביטחון הגיע היום למפעל התעשייה האווירית בלוד לרגל העסקה להחכרת מל"טים לצבא גרמניה תמורת 600 מליון דולר ■ בתשובה לשאלה אם הוא תומך ברכישת לוויין מהחברה הממשלתית - ליברמן השיב: "אני לא מומחה גדול בנושא, אבל לא יהיה פרוטקציוניזם"</p><div id="photo-container"><img src="https://www.themarker.com/polopoly_fs/1.6181022.1529310484!/image/1411670610.jpg_gen/derivatives/landscape_108/1411670610.jpg" class="photo" width="150px" /></div><p style="font-family:sans-serif;">שר הביטחון, אביגדור ליברמן, סייר היום (ב') במפעל התעשייה אווירית הלוד לרגל סגירת העסקה שבמסגרתה תחכיר החברה הממשלתית מל"טים לצבא גרמניה תמורת 600 מליון דולר.
                      <br /><br />בתשובה לשאלת TheMarker אם משרד הביטחון תומך ברכישת לוויין מהתעשייה האווירית,ליברמן אמר כי "זאת שאלה מקצועית, אני לא מומחה גדול ללוויינים. לא יהיה פה עניין של פרוטקציוניזם, אבל נרכוש לוויין כחול-לבן, ואם יתפשרו פה במחיר - הוא יהיה תוצרת תעשייה אווירית".
                      <br /><br />משמעות ההצהרה של ליברמן היא שישראל עשויה להשקיע 200 מיליון דולר ברכישת לווין תקשורת - אף שניצבות בפניה אפשרויות זולות יותר.
                      <br /><br />במאי הודיע משרד המדע לחברת  חלל תקשורת כי הוא פועל לרכישת לוויין תקשורת דרך תעשייה אווירית, לאחר שהמדינה התמהמהה במשך יותר משנה בהפניית תקציבים מספקים עבור תעשייה אווירית, כדי שזו תוכל לבנות עבור חלל תקשורת את הלוויין הבא שלה - עמוס 8. ההודעה של משרד המדע הגיעה לאחר שחלל כבר בחרה בחברה זרה שתבנה עבורה את הלוויין.
                      <br /><br />חלל תקשורת חתמה חודש קודם לכן, בתחילת אפריל, עם יצרנית הלוויינים האמריקאית לוראל עלהסכםלבניית הלוויין עמוס 8 תמורת 112 מיליון דולר. חלל העדיפה את לוראל על פני תעשייה אווירית בשל כמה גורמים: החברה האמריקאית היא יצרנית לוויינים מסחרית ותיקה ויעילה; פער המחירים המשמעותי בין המחיר של לוראל - 112 מיליון דולר, לבין המחיר של תעשייה אווירית - כ-200 מיליון דולר; והפרש הזמנים המשמעותי - זמן אספקת הלוויין על ידי תעשייה אווירית הוא שלוש שנים - ואילו זה של לוראל נמוך בהרבה.
                      <br /><br />במידה והצהרת ליברמן תצא לפועל, מדובר על מהלך חסר תקדים שבו ישראל והתעשייה האווירית, שהיא חברה ממשלתית, מבהירות לחלל תקשורת שהן יתחרו בה באמצעות לוויין משלהן, אם היא לא תזמין אותו מהן. זוהי מכה קשה לחלל, שכן הלקוח העיקרי שלה הוא ממשלת ישראל, שהיתה אחראית לכ–30% מהכנסותיה בשנים האחרונות.
                      <br /><br /></p><h2 style="font-family:sans-serif;"><a href="https://www.themarker.com/markets/LIVE-1.6180692">הדולר קופץ ב-0.8% מול השקל</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.4341746.1502286299!/image/3939983743.jpg_gen/derivatives/landscape_108/3939983743.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/advertising/.premium-1.6180212">לפני שחוגגים את מיזוג עשר-רשת: מה עם קשת?</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6180201.1529253242!/image/2488226724.jpg_gen/derivatives/landscape_108/2488226724.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/1.6181102">רויטרס: דירקטוריון מלאנוקס וקרן סטארבורד בדרך להסכם</a></h2><p style="font-family:sans-serif; font-weight:bold;">על פי ההסכם המתגבש, קרן סטארבורד תמנה שניים מתוך רשימה של שמונה חברי הדירקטוריון ■ היו"ר ארווין פלדמן יישאר בתפקידו, והשותף המנהל של סטארבורד, פיטר פלד, לא יצורף לדירקטוריון</p><div id="photo-container"><img src="https://www.themarker.com/polopoly_fs/1.4302689.1529312923!/image/2724337062.jpg_gen/derivatives/landscape_108/2724337062.jpg" class="photo" width="150px" /></div><p style="font-family:sans-serif;">העלייה החזקה במניית חברת    מלאנוקס, בעקבות שיפור ניכר בתוצאותיה הכספיות, עומד ככל הנראה לסיים את מאבק השליטה על החברה בפשרה כבר בעתיד הקרוב.
                      <br /><br />סוכנות הידיעות רויטרס מדווחת כי דירקטוריון מלאנוקס והקרן האקטיביסטית סטארבורד, שמחזיקה ב-10.5% ממניותיה של מלאנוקס, יכריזו על הסכם פשרה, שבמסגרתו תמנה סטארבורד שני נציגים מטעמה לרשימה של שמונה חברים שיעמיד דירקטוריון מלאנוקס לבחירת בעלי המניות. .
                      <br /><br />מאבק השליטה בין סטארבורד לדירקטוריון מלאנוקס, בראשות המייסד והמנכ"ל איל וולדמן, עמד להגיע לשיאו באסיפת בעלי המניות ב-25 ביולי. בעלי המניות אמורים להצביע על הרכב הדירקטוריון הבא של מלאנוקס. בתחילה, בעלי המניות היו אמורים להצביע על שתי רשימות נפרדות: אחת שמוצעת על ידי דירקטוריון החברה, ואחרת על ידי סטארבורד.
                      <br /><br />בעקבות שינוי תקנוני שהציע דירקטוריון מלאנוקס, ואושר על ידי בעלי המניות בסוף מאי 2018, בעלי המניות יבחרו את הדירקטורים מתוך רשימה מאוחדת. עוד הוחלט באותה אסיפה על שינוי תקנון החברה, כך שבמצב שבו מספר המועמדים לדירקטוריון החברה גבוה ממספר הדירקטורים שעומד לבחירה, הדירקטורים ייבחרו ברוב רגיל; זאת לעומת התקנון הקודם, שחייב בחירה של דירקטורים ברוב של 50% לפחות, והעביר לחברי הדירקטוריון שנבחרו ברוב זה את הסמכות למנות את הדירקטורים מתוך הרשימה של המועמדים שלא צברו רוב של 50%.
                      <br /><br />הצבעה זו נחשבה לניצחון של וולדמן על סטארבורד, והאיצה ככל הנראה את המגעים על ההסדר. סטארבורד חשפה בנובמבר 2017 שהיא מחזיקה ב-9.6% ממניותיה של מלאנוקס (במהלך הרבעון הראשון של 2018 רכשה סטארבורד עוד 460 אלף מניות, והגדילה את אחזקותיה ל-10.5%) ובו זמנית מתחה ביקורת חריפה על הנהלת מלאנוקס ודירקטוריון החברה.
                      <br /><br />הקרן טענה שהנהלת החברה שגתה כשהשקיעה סכומים גדולים במחקר ופיתוח, אבל למרות השקעה זו, החברה הציגה תוצאות כספיות נחותות בהשוואה למתחרותיה, ומניית החברה הניבה תשואת חסר למשקיעים. הקרן דרשה להחליף את הדירקטוריון, כולל את ולדמן, בנימוק שכשל בפיקוח על הנהלת החברה. דירקטוריון מלאנוקס, ובעיקר וולדמן, טענו שההשקעות במחקר ופיתוח היו חיוניות לשמור על עליונות טכנולוגית, אולם נקטו צעדי התייעלות, תוך היענות לחלק מדרישות סטארבורד.
                      <br /><br />הצגת תוצאות כספיות משופרות על ידי מלאנוקס ברבעון הרביעי של 2017 וברבעון הראשון של 2018, והעלאת התחזיות ל-2018 פעמיים ברציפות, סייעו לעלייה של 75% במחיר המניה לשיא של 5.5 שנים, לשווי של 4.5 מיליארד דולר, ועיקרה חלק ניכר מהביקורת של סטארבורד לקראת אסיפת בעלי המניות.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6180659">מכוונת למזרח: גוגל תשקיע חצי מיליארד דולר במתחרה של עליבאבא</a></h2><p style="font-family:sans-serif; font-weight:bold;">במסגרת העסקה, ענקית הטכנולוגיה תקבל 1% מחברת הקמעונות המקוונת JD.com ■ גוגל מעוניינת להגביר את ההשקעות באזור אסיה - ו-JD.com מעוניינת בהגברת החשיפה לשוקי אירופה וארה"ב</p><div id="photo-container"><img src="https://www.themarker.com/polopoly_fs/1.2844958.1529299652!/image/535949947.jpg_gen/derivatives/landscape_108/535949947.jpg" class="photo" width="150px" /></div><p style="font-family:sans-serif;">גוגל תשקיע 550 מיליון דולר בענקית הקמעונות המקוונת    JD.com, במסגרת מאמציה להרחיב את נוכחותה בשוק האסייאתי ולהיאבק בחברות כמו אמזון. שתי החברות תיארו את ההשקעה כחלק משותפות רחבה יותר שתכלול את קידום מוצרי JD.com בשירות הקניות של גוגל. המהלך עשוי לסייע ל-JD.com להתרחב מעבר לסין ודרום מזרח אסיה לשוקי אירופה וארה"ב.
                      <br /><br />בכירים ב-JD.com מסרו כי המהלך הראשוני לא יכלול יוזמות של גוגל בסין, שם שירותי גוגל חסומים בגלל סירובה של ענקית הטכנולוגיה לצנזר את תוצאות החיפוש במנוע החיפוש הפופולרי בהתאם לחוק הסיני.
                      <br /><br />בין המשקיעים ב-JD.com נמצאת ענקית המדיה הסינית טנסנט – היריבה העיקרית של וולמארט ועליבאבא. בנוסף, לחברה שותפות עם חברת הקמעונות הצרפתית קארפור. גוגל מגבירה את השקעותיה באזור אסיה, שם חלה צמיחה מהירה של מעמד הביניים. במקביל, המחסור בתשתיות בתחומי הקמעונות, הפיננסים ותחומים אחרים הפך את האזור לזירת קרב בין ענקיות האינטרנט האמריקאיות והסיניות. גוגל רכשה באחרונה נתח מחברת שיתוף הנסיעות האינדונזית גו-ג'ק, ומקורות שמעורים בנושא מסרו כי היא עשויה להשקיע בחברת הקמעונות המקוונת ההודית פליפקארט – שוולמארט סיכמה באחרונה על רכישת השליטה בה.
                      <br /><br />גוגל תקבל 27.1 מיליון מניות JD.com במסגרת העסקה - גוגל תקבל 1% מסך מניות החברה. העסקה מייצגת את הרצון של JD.com להרחיב את עסקיה באמצעות שותפויות גלובליות במסגרת התחרות עם עליבאבא, שמתרכזת יותר בקשרים עם קמעונאיים בחו"ל.
                      <br /><br /></p><h2 style="font-family:sans-serif;"><a href="https://www.themarker.com/markets/.premium-1.6180178">המנכ"לים התקוטטו על יורוקום — והבנקים יפסידו יותר ממיליארד שקל</a></h2><p style="font-family:sans-serif; font-weight:bold;">ההתנהלות של הפועלים ודיסקונט בהסדר החוב של יורוקום התאפיינה ביחסים מתוחים ובמשחקי כבוד — והיתה צריכה להדליק נורות אזהרה בקרב המפקחים על מערכת הבנקאות ■ אתמול התקבלה הצעה מהאחים נוימן לרכוש את בי־קום — אך הבנקים מתנגדים</p><div id="photo-container"><img src="https://www.themarker.com/polopoly_fs/1.6180352.1529258005!/image/3390874089.jpg_gen/derivatives/landscape_108/3390874089.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/LIVE-1.6180692">מדד ת"א 35 נחלש ב-0.4%; הדולר קופץ ב-0.8% מול השקל</a></h2><p style="font-family:sans-serif; font-weight:bold;">מדד הבנקים יורד בכ-0.5% ■ גם החוזים בבורסת ניו יורק מצביעים על פתיחת שבוע שלילית ■ מודיעין בולטת לחיוב עם קפיצה של 12% ■ עזריאלי, טאואר, גזית גלוב והראל מאבדות יותר מ-1% כל אחת ■ הדולר והיורו מתחזקים מול השקל בכ-0.8% כל אחד</p><div id="photo-container"><img src="https://www.themarker.com/polopoly_fs/1.2787353.1525178231!/image/3412334553.jpg_gen/derivatives/landscape_108/3412334553.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6180725">הנגידים בבנק המרכזי בארגנטינה התחלפו - אך הפסו ממשיך לצנוח</a></h2><p style="font-family:sans-serif; font-weight:bold;">השווקים התעודדו מעט ממינויו של לואיס קאפוטו, שכיהן בתפקידים שונים בג'יי. פי מורגן ובדויטשה בנק, לתפקיד נגיד הבנק המרכזי של ארגנטינה ■ ואולם ההתלהבות לא החזיקה מעמד זמן רב - והפסו ירד לשפל של 28 פסו לדולר</p><div id="photo-container"><img src="https://www.themarker.com/polopoly_fs/1.6180786.1529306297!/image/3715895447.jpg_gen/derivatives/landscape_108/3715895447.jpg" class="photo" width="150px" /></div><p style="font-family:sans-serif;">הפסו הארגנטינאי נופל לשפל היסטורי, לאחר שהשינויים בבנק המרכזי שהביאו למינויו של סוחר לשעבר בוול סטריט לתפקיד הנגיד לא הצליחו למנוע את התנודתיות החדה במטבע. בתחילה, המשקיעים התייחסו בחיוב למינויו של לואיס קאפוטו, שכיהן בתפקידים שונים בג'יי. פי מורגן ובדויטשה בנק, לתפקיד הנגיד לאחר שפדריקו סטרוזנגר התפטר במפתיע מהבנק המרכזי.
                      <br /><br />התלהבות המשקיעים גרמה לפסו לעלות ב-4% בשעה הראשונה של המסחר ביום שישי, לפני שהמציאות הכלכלית היכתה בפניהם. התשואה על אג"ח ממשלת ארגנטינה ל-100 שנים זינקה לשיא של 9%.
                      <br /><br />המשקיעים, שציפו ממקבלי ההחלטות בארגנטינה להציג מדיניות אסטרטגית שתצמצם את התנודתיות בפסו, התלוננו כי כל מה שקיבלו היא מדיניות לא מתוכננת ובלתי צפויה. המשקיעים ציפו כי ההלוואה של 50 מיליארד דולר שקיבלה ארגנטינה מקרן המטבע הבינלאומית תרגיע את השווקים. ואולם קריסת הפסו הוסיפה לדאגות במדינה, שכבר סובלת מאינפלציה דו ספרתית וגירעון בחשבון השוטף שממשיך להתנפח.
                      <br /><br />"אנחנו מצפים כי הפסו ימשיך להיות חלש בתקופה הקרובה, אך השאלה היא עד כמה הוא ייחלש והאם הוא יוכל בסופו של דבר להתייצב או להתאושש", אמר אריק נלסון, אסטרטג מט"ח בבנק וולס פארגו בניו יורק. הפסו ירד ב-1.4% ביום שישי ל-28.1 פסו לדולר - הירידה החדה ביותר מבין המטבעות המרכזיים בעולם.
                      <br /><br />ארגנטינה ניסתה לעצורבמאי את ירידת הפסו על ידי העלאת הריבית ל-40%, והבנק המרכזי התערב ישירות בשוק המט"ח על ידי רכישת פסו ב-5 מיליארד דולר, והממשלה קיימה משא ומתן עם קרן המטבע בנוגע להלוואה. ביום חתימת ההסכם עם קרן המטבע אמר הנגיד סטרוזנגר כי הבנק המרכזי יתערב בשוק רק במקרים קיצוניים. עם זאת, הבנק כבר הזרים 794 מיליון דולר לשווקים ביומיים כדי לצמצם את הירידות על רקע הירידה בהיקף המסחר במטבע.
                      <br /><br />עזיבתם של שבעה בכירים בבנק המרכזי ביום חמישי הגיעה בתום יום מסחר דרמטי בארגנטינה, שבמהלכו הפסו ירד והבנק המרכזי נמנע מלהתערב. לואיס סקו, כלכלן בחברת המחקר פרספקטיב אקונומיקאס, כתב בסקירה למשקיעים כי ההחלטה להחליף את נשיא הבנק המרכזי לאחר שחתם על הסכם עם קרן המטבע היא פזיזה ורשלנית.
                      <br /><br />קאפוטו החל לכהן כשר הכלכלה בדצמבר 2016, לאחר שהיה אחד מאנשי המפתח בהבטחת הסכם עם המשקיעים שהחזיקו בחובות של המדינה משנת 2001, הסכם שאיפשר לארגנטינה לחזור לשוקי ההון הבינלאומיים.
                      <br /><br />"קאפוטו הוא היחיד בממשלתו של מאקרי שהמשקיעים סומכים עליו", אמר וולטר סטופלוורת, מנהל ההשקעות בחברת בלאנס קפיטל הארגנטינית. "קאפוטו הוא סוחר מטבעו. תהיה לו תוכנית מסחר ברורה. הוא אדם מוכר בשווקים בניו יורק ובבואנוס איירס, אדם שסומכים עליו שייקח את ההחלטות הנכונות ושיהיה החלטי", הוסיף.
                      <br /><br /></p><h2 style="font-family:sans-serif;"><a href="https://www.themarker.com/markets/1.6180311">פסגות ועובדי לאומי ישקיעו 300 מיליון שקל בקרן מקבצי הדיור של אלקטרה נדל"ן</a></h2><p style="font-family:sans-serif; font-weight:bold;">בית ההשקעות פסגות ישקיע בקרן 60 מיליון דולר ■ קופת התגמולים של עובדי לאומי, תשקיע עד 20 מיליון דולר, בנוסף לסכום של 43 מיליון דולר שהשקיעה קבוצת לאומי בקרן מקבצי הדיור הראשונה של אלקטרה נדל"ן</p><div id="photo-container"><img src="https://www.themarker.com/polopoly_fs/1.6180740.1529306052!/image/3336005090.jpg_gen/derivatives/landscape_108/3336005090.jpg" class="photo" width="150px" /></div><p style="font-family:sans-serif;">עוד כסף ישראלי ממשיך לזרום לתחום מקבצי הדיור בארה"ב. בית ההשקעות פסגות, בניהולו של ברק סורני, וקופת התגמולים של עובדי    לאומיישקיעו יחד עד 80 מיליון דולר (כ–300 מיליון שקל) בקרן מקבצי הדיור של אלקטרה נדל"ן, כך נודע ל–TheMarker. ההשקעה תבוצע בקרן השנייה של    אלקטרה נדל"ן, הנמנית עם קבוצת    אלקו, שבשליטת משפחת זלקינד.
                      <br /><br />פסגות, באמצעות קופות הגמל והפנסיה שבבעלותו והקופות המפעליות, ישקיע בקרן כ-60 מיליון דולר, בעוד קופת התגמולים של עובדי לאומי, בניהולו של חמיק קובי, תשקיע עד 20 מיליון דולר; זאת, בנוסף לסכום של 43 מליון דולר שהשקיעה קבוצת לאומי בקרן מקבצי הדיור הראשונה של אלקטרה נדל"ן.
                      <br /><br />אלקטרה נדל"ן השלימה בפברואר 2018 גיוס של 215 מיליון דולר לקרן הראשונה, המשקיעה במקבצי דיור בדרום מזרח ארה"ב, ולאחר מכן הקימו קרן שנייה שמגייסת בימים אלה הון לפעילותה. פרט ללאומי, המשקיעים בקרן הראשונה כללו את הכשרה ביטוח, בית ההשקעות אי.בי.אי ומשקיעים פרטיים כשירים (120 מיליון דולר).
                      <br /><br />נכון להיום, הקרן הראשונה כבר רכשה 22 מקבצי דיור בדרום מזרח ארה"ב, שכוללים כ-7,500 יחידות דיור בסה"כ, בהיקף השקעה של כ-215 מיליון דולר. כלומר, הקרן השקיעה בתוך כשנה את כל ההון שגיוס. הקרן השנייה מתוכננת לגיוס כולל של כ-300 מיליון דולר (כמיליארד שקל). מתוך סכום זה, אלקטרה נדל"ן כבר גייסה כ-150 מיליון דולר מגופים מוסדיים ומשקיעים פרטיים.
                      <br /><br />אלקטרה נדל"ן, בניהולו של גיל רושניק, מנהלת כיום קרוב ל-20,000 יחידות דיור בכ-62 מקבצי דיור בארה"ב, זאת בהתאם לתכנית האסטרטגית שהציגה החברה בינואר 2016 ולפיה החברה תהפוך לזרוע הנדל"ן המניב של קבוצת אלקו, תוך התמקדות בתחום מקבצי הדיור בארה"ב.
                      <br /><br />אלקטרה נדל"ן היא למעשה הגוף המנהל בקרנות מקבצי הדיור, והיא אחראית על איתור הנכסים ותפעול המתחמים. אלקטרה שותפה בעסקות בשיעור הוני נמוך יחסית (עד כ-10%), ורווחיה מבוססים על דמי הניהול השוטפים, תזרים המזומנים השוטף בהתאם לחלקה בעסקה ודמי הצלחה (Promote) בעת מימוש נכסים ברווח.
                      <br /><br />בשונה מישראל, שוק הדיור בארה"ב כולל מקבצי דיור (multi-family) — קומפלקסי דירות, שבהם גרים כמה שוכרים. הקומפלקס נמצא תחת בעלות אחת, כך שלא ניתן למכור את הבתים בנפרד. מדובר באחד מהתחומים החמים בשוק הנדל"ן האמריקאי, שמושך אליו משקיעים מישראל, ואלה כוללים חברות המתמחות בתחום, וגופים מוסדיים שחוברים אליהן.
                      <br /><br />בין הגופים הישראלים הפועלים בתחום ניתן להזכיר את הרבור גרופ, שביצעה עסקות במאות מיליוני דולרים עם מגדל, כלל, מנורה וקרנות הפנסיה עמיתים; חברת בלו אטלנטיק, שמנוהלת על ידי הישראלים לשעבר גיל חרמון ואורן הון, שגייסה כבר שתי קרנות בהיקף של מאות מיליוני דולרים, ומבצעת השקעות עם מיטב דש ופועלים שוקי הון; וחברת אליט סטריט, שבבעלות הישראלי יוני שדה, שביצעה עסקות עם חברות הביטוח מנורה ומגדל. גם קרן הגשמה של בעלי קופיקס, אבי כץ, פעילה בתחום.
                      <br /><br />ההשקעה בקרן הדיור של אלקטרה נדל"ן נעשית כחלק ממערך ההשקעות הלא סחירות של פסגות, שמנהל את אחד מהתיקים הלא סחירים הגדולים בישראל. אופיר נאור, מנהל מערך השקעות לא סחירות, הסביר כי ההשקעה אמורה לסייע בהשגת תשואה גבוהה ביחס לסיכון. הוא הדגיש כי בבית ההשקעות פועלים להרחבת תיק הנכסים האלטרנטיביים והאשראי הלא סחיר.
                      <br /><br />דו"חותיה הכספיים של אלקטרה נדל"ן מלמדים כי פעילות מקבצי הדיור (100%), הכוללת את השקעותיה הישירות של החברה ואת השקעותיה של קרן הנדל"ן, סיימה את הרבעון הראשון של 2018 עם גידול של כ-21.3% בהכנסות לכ-181 מיליון שקל מדמי שכירות, לעומת כ-149.2 מיליון שקל ברבעון המקביל אשתקד.
                      <br /><br />ההכנסות התפעוליות נטו (NOI), המגלמות את ההכנסות בניכוי הוצאות שוטפות, גדלו בשיעור של 60% לכ-32 מיליון דולר לעומת כ-20 מיליון דולר ברבעון המקביל אשתקד. הגידול נבע בעיקר מהמשך ההתרחבות בתחום מקבצי הדיור ורכישה של נכסים חדשים, לצד גידול בהכנסות מנכסים קיימים.
                      <br /><br />ה-Same Property NOI במקבצי הדיור שהיו בבעלות אלקטרה נדל"ן ברבעון הראשון של שנת 2018 לעומת התקופה המקבילה אשתקד עלה בשיעור של כ-21% והסתכם בכ-20.7 מיליון דולר לעומת כ-17 מיליון דולר בתקופה המקבילה אשתקד.
                      <br /><br />את אלקטרה ייצגו בעסקה משרד עו"ד רווה הבר, בעוד שאת פסגות ייצגו משרד עו"ד וינוגרד.
                      <br /><br /></p><h2 style="font-family:sans-serif;"><a href="https://www.themarker.com/career/1.6179799">"חשש מריכוזיות": התירוץ של החשכ"ל להסתיר חברות קבלן מפירות חוק</a></h2><p style="font-family:sans-serif; font-weight:bold;">בתשובתו לבג"ץ, החשב הכללי מסרב לפרסם ציוני מבדק החברות הנותנות לו שירותים, גם אם הן מפירות חוק: "נוצר חשש מהגברת האטרקטיביות של ספקי השירות שניתן להם ציון גבוה במבדק"</p><div id="photo-container"><img src="https://www.themarker.com/polopoly_fs/1.6179930.1529301023!/image/2424524864.jpg_gen/derivatives/landscape_108/2424524864.jpg" class="photo" width="150px" /></div><p style="font-family:sans-serif;">חברות קבלן מפירות חוק מקבלות בשנה האחרונה הגנה ממקום לא צפוי – החשב הכללי באוצר (החשכ"ל). החשכ"ל בודק בכל שנה תלושי שכר מדגמיים של עובדים בחברות קבלן מתחומי הניקיון, השמירה וההסעדה, סה"כ כ-12 אלף עובדים הנותנים את השירותים במשרדי ממשלה שונים.
                      <br /><br />מדו"חות שכבר פורסמו עולה כי קיימות הפרות קשות לזכויותיהם של מרבית עובדי הניקיון, אך גם של עובדי השמירה וההסעדה, שרבים מהם אינם זוכים לתשלומים המגיעים להם כחוק. מהדו"ח עולה כי בעוד חברות מסוימות מקפידות על זכויות העובדים ומקבלות ציונים גבוהים, חברות אחרות מפירות על בסיס קבוע את זכויות עובדיהם.
                      <br /><br />עם זאת, שמות החברות, בין אם הן מצטיינות או מפירות חוק, אינם מפורסמים לציבור הרחב, על אף החלטה מקדמית של החשכ"ל, שקבעה כי מהשנה הרביעית לבדיקה, שהתחילה ב-2012, יפורסמו הדו"חות, כולל שמות החברות המצטיינות והמפירות.
                      <br /><br />גם החשבת הכללית הקודמת, מיכל עבאדי-בויאנג'ו, הודיעה ב-2017 כי מהדו"ח שיתפרסם ב-2018, השמות יפורסמו ברבים - כך שיתאפשר לדעת אילו חברות שומרות על עובדיהן, ומי מפירות את זכויותיהם.
                      <br /><br />למרות ההחלטה וההודעה, בחר החשב הנוכחי, רוני חזקיהו, כי שמות החברות לא יפורסמו, ובכך החברות המפירות נותרות מוגנות. החלטה זו אינה עולה בקנה אחד עם מדיניות איגוד חברות הניקיון, למשל. יו"ר האיגוד, אילן שמעוני, טען בעבר כי אי פרסום הרשימה פוגע בכל חברות הניקיון, ובעיקר באלה ששומרות על זכויות עובדיהם, שבשל אי הפרסום, גם בהן דבק כתם ההפרה.
                      <br /><br />"טיעונים מעוררים תמיהה"
                      <br /><br />החשכ"ל סירב לפרסם את הדו"ח מלכתחילה, וגם סירב גם לבקשות חופש המידע של עמותת הצלחה - התנועה הצרכנית לקידום חברה כלכלית הוגנת - שביקשה את הרשימה המלאה. לאחר הסירוב הגישה עמותת הצלחה עתירה לבית המשפט המחוזי בירושלים. בתשובה לעתירה, שהגיעה היום (א'), טוען החשכ"ל כי ההחלטה לא לפרסם את שמות החברות המצטיינות והמפירות נובע מ"חשש מהשלכות הצפויות על ענפי השירותים הנבדקים" - ניקיון שמירה והסעדה.
                      <br /><br />"התעורר חשש אמיתי כי פרסום הציונים עלול לייצר העדפה של קבלני שירותים שקיבלו ציון חיובי במבדק, על פני אלה שלא השתתפו בו כי אינם עובדים עם משרדי הממשלה", נכתב בתשובה לעתירה. כך, לטענת החשכ"ל, "תיווצר ריכוזיות בענף מכיוון שקיים חשש ממשי להעדפתן (של החברות המצטיינות; טח"ס)".
                      <br /><br />במלים אחרות, החשכ"ל מסתיר את הציונים הגבוהים שקיבלו חברות שפועלות על פי חוק, רק כדי שלא ישמש אותן במכרזים אחרים - ובכך מאפשר לחברות שזכו בציונים הנמוכים להתמודד על אותם מכרזים בדיוק, תוך שהוא מסתיר את העובדה שהן מפירות חוק.
                      <br /><br />הפרסום של הדו"ח משמעותי, מכיוון שכשחברה גדולה מבקשת להחליט מי זוכה במכרז שהיא מפרסמת, היא אינה יודעת מהם ציוני החשכ"ל עבור החברות שניגשות. החשכ"ל אמנם כותב כי החברות רשאיות לפנות אליו ולבקש את הציונים, אבל תהליך כזה לא נעשה בפועל, ואין כל סיבה להעביר את האחריות לחברות פרטיות או למשרדי הממשלה שמבקשים לא לשתף פעולה עם חברות מפירות חוק, במקום לפרסם את שמות החברות והציונים שקיבלו.
                      <br /><br />בנוסף, החשכ"ל טוען עוד כי בפרסום ציוני המבדקים הכוללים את שמות החברות יש חשש לפגיעה בסודות המסחריים של החברות.
                      <br /><br />לדברי עו"ד אלעד מן,היועץ המשפטי של עמותת הצלחה, "הטיעונים אותם מעלה משרד האוצר בתשובתו, בנימוק מדוע לא לחשוף אותו, מעוררים לכל הפחות תמיהה גדולה ואי נוחות. האם אפשר להצדיק את אי פרסום שמות החברות המפירות בטיעונים שהדבר הוא סוד מסחרי שלהן? האם עצם הפרת זכויות העובדים צריכה לשמש מידע רגיש וסודי? מדובר במידע שאינו רק רלוונטי להחלטות גורמי ממשלה בבואם להתקשרות עם החברות האלה, אלא גם להתקשרויות במגזר הפרטי.
                      <br /><br />"אם המדינה חוששת לריכוזיות והפחתה בתחרות בשל פרסום דירוג החברות ושמותיהן, הדרך הנכונה להתמודד עם התופעה, ככל שהיא קיימת בכלל, הוא לשפר את האכיפה ואת מצב זכויות העובדים ולא להסתיר את שמות החברות ואת דירוגן. נדמה כי הדבר שקול לפעולת ניקיון שמטאטאת את הלכלוך מתחת לשטיח כדי להסתיר אותו, במקום לחשוף אותו ולהרחיק אותו מהמקום".
                      <br /><br />סמנכ"ל עמותת ידיד, רן מלמד, אמר בתגובה כי "חלם זה כאן. במקום לתמרץ את מי שטוב, ולהוקיע את מי שלא – בממשלה מעדיפים להחביא את כולם. לא ברור מה יש להם להסתיר".
                      <br /><br /></p><h2 style="font-family:sans-serif;"><a href="https://www.themarker.com/news/macro/.premium-1.6180081">אם האמריקאים שכחו איך לבודד את איראן - ישראל תעזור להם להיזכר</a></h2><p style="font-family:sans-serif; font-weight:bold;">הסנקציות האמריקאיות על איראן חוזרות לתוקף בימים אלה בעקבות הפרישה מהסכם הגרעין ■ משרד האוצר סיכם עם ארה"ב על הקמת צוות שיקדם את יישום הסנקציות, תוך התמקדות בחברות קטנות שכלל אינן מודעות לכך שהמוצרים שלהן מגיעים לאיראן</p><div id="photo-container"><img src="https://www.themarker.com/polopoly_fs/1.6180080.1529257048!/image/1628665115.jpg_gen/derivatives/landscape_108/1628665115.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/.premium-1.6180189">"אין סיבות מיוחדות לאהוב את השקל יותר מדי"</a></h2><p style="font-family:sans-serif; font-weight:bold;">שער הדולר הגיע בסוף השבוע ל-3.605 שקלים ■ אנליסטים טוענים כי הסיבה היא פערי הריבית, לצד תיקון לחוזקה של השקל בשווקים שנמשכה שלוש שנים - וצופים כי הדולר עוד לא הגיע לשיא</p><div id="photo-container"><img src="https://www.themarker.com/polopoly_fs/1.6050675.1525246148!/image/2665069163.jpg_gen/derivatives/landscape_108/2665069163.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/.premium-1.6180015">"רק עכשיו יורד לנו האסימון": מלחמת הסחר כבר פוגעת בכלכלה העולמית</a></h2><p style="font-family:sans-serif; font-weight:bold;">הטלת המכסים של טראמפ על סחורות מסין, קנדה והאיחוד האירופי כבר גוררת האטה במסופי מטענים ברחבי העולם ■ החששות מפני מלחמת סחר גורמים לירידה בהשקעות בין מדינות</p><div id="photo-container"><img src="https://www.themarker.com/polopoly_fs/1.6180010.1529245526!/image/640560242.jpg_gen/derivatives/landscape_108/640560242.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/dynamo/1.6180382">מפת הדרכים של משק החשמל: השוק הפרטי יידרש להשקיע 15 מיליארד דולר עד 2030</a></h2><p style="font-family:sans-serif; font-weight:bold;">רשות החשמל טוענת כי על אף המאגרים הקיימים, הגידול בביקוש לגז עלול לגרום למחסור  של 2%–3% ב-2030 ■ יו"ר הרשות, אסף אילת: "יש לוודא כי קיבולת הגז לחוף מספקת, וכן להבטיח יתירות בהספקת הגז"</p><div id="photo-container"><img src="https://www.themarker.com/polopoly_fs/1.3917551.1510741258!/image/283147933.jpg_gen/derivatives/landscape_108/283147933.jpg" class="photo" width="150px" /></div><p style="font-family:sans-serif;">רשות החשמל מתריעה כי צנרת הגז הימי המתוכננת עלולה שלא להספיק לצורכי משק האנרגיה הצומחים במהירות. לפיכך מציעה הרשות לשקול התבססות על אונייה מגזזת (שמכילה גז נוזלי) נוספת לצד מאגרי הגז הימיים. הרשות מתריעה כי הביקוש העולה לחשמל עלול להוביל לחידוש התבססות על ייצור בפחם ובמזוט ללא היערכות נכונה לשימוש באנרגיות מזהמות פחות. הדברים כלולים במפת הדרכים שמפרסמת בימים אלה רשות החשמל לשימוע ציבורי.
                      <br /><br />המסמך מסכם את הצרכים העיקריים של מקטע הייצור במשק החשמל עד 2030 ואת הצפי לעמידה ביעדים שקבעה הממשלה למשק החשמל עד אז. המסמך מהווה חלק מתוכנית האב הכוללת של משק האנרגיה שמקדם משרד האנרגיה.
                      <br /><br />לפי רשות החשמל, מאגרי כריש, תנין ולווייתן שיצטרפו למאגר תמר בשנים הבאות אמנם יעניקו יתירות, אולם מסתמן כי לקראת 2030 הגידול בביקוש השעתי לגז יוביל למחסור של 2%–3% בקיבולת הולכת הגז הטבעי למערכת הארצית. המחסור יגדל בעשור שלאחר 2030. ללא אונייה מגזזת יידרש המשק לחזור לייצור בפחם ובסולר.
                      <br /><br />"כדי ליישם מדיניות של סגירה או הסבת יחידות ייצור חשמל פחמיות, יש לוודא כי קיבולת הגז לחוף מספקת, וכן להבטיח יתירות בהספקת הגז", ציין יו"ר רשות החשמל, אסף אילת.
                      <br /><br />רשות החשמל מעריכה כי לאור הצורך בתוספת מתקני ייצור חשמל, ההשקעה הכוללת שתידרש על ידי השוק הפרטי עד לסוף העשור הבא להקמת מתקני ייצור בגז ומתקני אנרגיה מתחדשת תגיע לכ–15 מיליארד דולר. מחצית מהסכום יושקע בהקמת 10–12 תחנות כוח על בסיס גז, והמחצית השנייה באנרגיות מתחדשות.
                      <br /><br />לפי תחזיות חברת החשמל ובנק ישראל, הביקוש לחשמל צפוי לגדול בקצב שנתי של כ–2.7%, לעומת קצב של כ–1.7% בלבד הנדרש לשם עמידה ביעד ההתייעלות האנרגטית שקבעה הממשלה. קצב גידול הביקוש עשוי להיות גבוה אף יותר, למשל כתוצאה משילוב מואץ של רכב חשמלי. לכן, יש חשיבות רבה להקטנת קצב עליית הביקוש ולהמשך קידום ההתייעלות האנרגטית. ההתייעלות האנרגטית היא אחד הכישלונות של משרד האנרגיה, שרחוק מעמידה ביעדים שהציב לעצמו. הרשות מביעה הסתייגות מהאפשרות שהממשלה תעמוד בהמשך ביעדי ההתייעלות האנרגטית, וממליצה לא להסתמך עליה בתכנון הייצור, אלא להיערך להקמת מלוא ההספק הנדרש.
                      <br /><br />תמהיל הדלקים צפוי לכלול ב–2030 70% ייצור בגז, 17% אנרגיה ממקורות מתחדשים ו–13% ייצור בפחם. הטכנולוגיה המתפתחת מאפשרת אגירת אנרגיה בשעות ביקוש נמוך, ושימוש בה כשהביקוש בשיא מהווה חלק מתכנון המשק.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6179953">כשאילון מאסק הכריז שהוא סוציאליסט - המצייצים בטוויטר השתגעו</a></h2><p style="font-family:sans-serif; font-weight:bold;">היזם שעומד מאחורי טסלה קרא לסוציאליסטים "משעממים", ואז אמר שהוא סוציאליסט, טען שקרל מרקס היה קפיטליסט, ולבסוף קרא לעצמו אנרכיסט</p><div id="photo-container"><img src="https://www.themarker.com/polopoly_fs/1.3955876.1490705799!/image/687472293.jpg_gen/derivatives/landscape_108/687472293.jpg" class="photo" width="150px" /></div><p style="font-family:sans-serif;">מנכ"ל טסלה וספייס-אקס, אילון מאסק, נמצא תחת מתקפה בטוויטר אחרי שהצהיר ברשת החברתית שהוא סוציאליסט. מאסק פעיל מאוד בטוויטר, ומגיב פעמים רבות לתגובות שהוא מקבל ממשתמשים אחרים, אך במסגרת ויכוח ברשת, הוא פירסם את ההצהרה השנויה במחלוקת והוסיף כי קרל מרקס היה קפטיליסט. הדברים פורסמו על רקע פיטורים ותלונות על פגיעה בזכויות עבדים בחברות שלו.
                      <br /><br />ביום שישי החל היזם לצייץ על פערי השכר הנמוכים בחברה שלו בין המנכ"ל לעובדים, והמשיך לצייץ על סוציאליזם וסוציאליסטים. הוא כתב: "אלה המגדירים עצמם סוציאליסטים הם בדרך כלל מדכאים, בלי חוש הומור והלכו לקולג'ים יקרים. הגורל אוהב אירוניה".
                      <br /><br />"סוציאליזם מול קפיטליזם היא אפילו לא השאלה הנכונה. מה שחשוב באמת הוא שלא יהיו מונופולים שמגבילים את החופש של האנשים", הוסיף.
                      <br /><br />בתגובה, שאל אותו אחד הגולשים איך הוא היה מגדיר את עצמו, ומאסק השיב: "סוציאליסט". התגובה הזו של מאסק עוררה תגובות משועשעות וזועמות, אבל ציוץ ההמשך של מאסק, גרר תגובות חריפות יותר: "מרקס היה קפיטליסט. הוא אפילו כתב על זה ספר", צייץ תוך כדי שהוא מתייחס ככל הנראה ל"קפיטל", הטקסט המכונן של הקומוניזם והסוציאליזם.
                      <br /><br />בקפיטל, שפורסם ב-1867, ערך באמת מרקס ניתוח של תיאוריות קפיטליסטיות, אך הוא כולל ביקורת רבה על שיטות אלה ועל האווירה הפוליטית שגורמת לצבירת הון על ידי בעלי הון.
                      <br /><br />בעקבות התגובות, מאסק לא נרגע בשבת והמשיך לצייץ: "'בלי חוש הומור' הוכח כנכון. מפתיע! כמה סוציאליסטים צריך כדי להחליף נורה? תשובה: זה לא מצחיק!"
                      <br /><br />מיד אחר כך הוא המשיך: "דרך אגב, אני בעצם סוציאליסט. פשוט לא מהסוג שמעביר משאבים מהכי יצרני להכי פחות יצרני ומעמיד פנים שהוא עושה טוב, ובעצם הוא גורם נזק. סוציאליזם אמיתי מנסה לקחת את הטוב מהכל".
                      <br /><br />כעבור כמה שעות כבר הגדיר את עצמו מאסק: "אם אתם חייבים לדעת, אני אנרכיסט אוטופי כמו שמתאר הכי טוב איאן בנקס". מאסק התכוון כנראה לסדרת "תרבות" של הסופר הסקוטי איאן בנקס, שבה הוא מתאר אנרכיה שיוצרים מחשבים בעלי תחושה.
                      <br /><br />לקינוח, העלה מאסק סרטון מיוטיוב שבו צחקו היוצרים על ההמנון הסובייטי וכתב: "הסמי-ארוטיקה של הרוע".
                      <br /><br />הגולשים, כצפוי, עקצו ברובם את מאסק. המשתמש @existentialcoms כתב: "הרבה אנשים מפורסמים מסתבכים בצרות בטוויטר ומראים שהם גזענים. זה די מגניב לראות שאילון מאסק משנה קצת את הדברים וחושף שהוא אדם סתום".
                      <br /><br />המשתמש @batanball כתב: "לא, אתה תאגידיסט. גרמת לממשלה להעניק סובסידיות לפרויקטים טרנדיים ואז משתמש בהם כדי לעבוד על המשקיעים בשוק ההון כדי שיחשבו שהעסקים שלו רווחיים".
                      <br /><br />@richburroughs כתב: "אין כמו מיליארדר שלועג לסוציאליזם כי הוא לא רוצה שהעובדים שלו יתאגדו".
                      <br /><br />בשבוע שעבר פירסם מאסק ציוץ שבו הוא מכריז על הפיטורים של יותר מ-4,000 עובדים מטסלה – כ-9% מכוח העבודה שלה. "קשה אך הכרחי", הוא כתב על סבב הפיטורים בחברה שמתקשה לעמוד ביעדי ייצור המכוניות החשמליות שקבעה לעצמה.
                      <br /><br /></p><h2 style="font-family:sans-serif;"><a href="https://www.themarker.com/advertising/1.6180018">דודו מזרחי מונה למנכ"ל בזק</a></h2><p style="font-family:sans-serif; font-weight:bold;">מזרחי יסיים את תפקידו כיום כמשנה למנכ"ל תנובה. עד לפני כשנתיים כיהן כמשנה למנכ"ל ומנהל הכספים הראשי של קבוצת בזק</p><div id="photo-container"><img src="https://www.themarker.com/polopoly_fs/1.5841202.1529243297!/image/872957703.jpg_gen/derivatives/landscape_108/872957703.jpg" class="photo" width="150px" /></div><p style="font-family:sans-serif;">דירקטוריון    בזק אישר היום את מינויו של דודו מזרחי לתפקיד מנכ"ל בזק. מזרחי, המכהן כיום כמשנה למנכ"ל חברת תנובה ייכנס לתפקידו ב-1 בספטמבר, ויחליף את סטלה הנדלר, שתפרוש לאחר חמש שנים בתפקיד.
                      <br /><br />עד לפני כשנתיים שימש מזרחי משנה למנכ"ל ומנהל הכספים הראשי של קבוצת בזק, זאת במשך ארבע שנים. לפני כן, מזרחי כיהן כסמנכ"ל כלכלה ותקציב בבזק, ובסך הכל עבד בבזק במשך כ-20 שנה.הנדלר נעתרה לבקשת הדירקטוריון, ותאריך את כהונתה בחודשיים נוספים, עד 31 באוגוסט, כדי לאפשר למזרחי לסיים כיאות את תפקידו הנוכחי ולקיים חפיפה מסודרת.
                      <br /><br />"אני שמח מאוד לחזור לבזק, שבה ביליתי כשני עשורים עמוסים בעשייה רבה", אמר מזרחי לאחר ההכרזה על מינויו. "מהיכרותי העמוקה את בזק, אין לי ספק שמקור כוחה ועוצמתה טמון באנשיה, המחויבים והמקצועים ביותר בתחומם. אני מבקש להודות לדירקטוריון החברה על האמון שנתן בי, ומשוכנע שיחד נצעיד את בזק לשיאים חדשים לטובת לקוחותיה, בעלי המניות ועובדיה, מתוך מחויבות עמוקה לקידום תשתיות התקשורת בישראל".
                      <br /><br />יו"ר בזק, שלמה רודב, מסר: "אין מתאים מדודו, המכיר את בזק לעומקה, להוביל את החברה אל מול השינויים התחרותיים והטכנולוגיים המשמעותיים המתרחשים כיום בשוק התקשורת, ולהבטיח את המשך הצלחתה. אני רוצה להודות לסטלה שניהלה את בזק מתוך מחויבות עמוקה להצלחת החברה".
                      <br /><br /></p><h2 style="font-family:sans-serif;"><a href="https://www.themarker.com/markets/1.6180103">זירת הקרב החדשה בין פועלים ללאומי: גיוסי אג"ח קוקו</a></h2><p style="font-family:sans-serif; font-weight:bold;">הפועלים רצה לגייס מיליארד שקל באג"ח קוקו, אך בשל ביקושים נמוכים הסתפק ב-700 מיליון שקל במכרז המוסדי - ובמרווח יחסית גבוה ■ בעקבות תוצאות הגיוס, דחה לאומי את גיוס הקוקו ויגייס רק אג"ח פיקדון</p><div id="photo-container"><img src="https://www.themarker.com/polopoly_fs/1.5949642.1529251802!/image/2512969183.jpg_gen/derivatives/landscape_108/2512969183.jpg" class="photo" width="150px" /></div><p style="font-family:sans-serif;">החקירה המתמשכת של הרגולטורים בארה"ב את בנק    הפועלים, בקשר לחשד במעורבות בסיוע ללקוחות אמריקאים בהעלמת מס בעשור הקודם - ממשיכה להכביד על הגמישות הפיננסית של הפועלים. כך, בין השאר, נאלץ הבנק לבצע גיוסי חוב מאולתרים ובתנאים שאינם אופטימליים - לא עבורו ולא עבור המשקיעים. ביטוי לכך ניתן היה לראות בסוף השבוע האחרון כאשר הפועלים השלים את השלב המוסדי של הנפקת סדרת אג"ח ציבורית חדשה, י"ט, מסוג קוקו.
                      <br /><br />הפועלים תיכנן לגייס מיליארד שקל, אולם במהלך השלב המוסדי נרשמו ביקושים של 730 מיליון שקל בלבד והבנק גייס בשלב זה 700 מיליון שקל. בשלב הציבורי הוא גייס 60 מיליון שקל, כלומר סך הגיוס הסתכם ב-760 מיליון שקל. תחילה תיכנן הבנק לגייס גם אג"ח מסוג פיקדון בהיקף של מיליארד שקל, אך בשלב זה דחה כוונה זו.
                      <br /><br />הריבית שיישאו אג"ח י"ט, שתשלום הקרן שלהן עומד לפדיון בעוד כ-10.5 שנים, נקבעה בשלב המוסדי ברמה של 1.59% - ריבית המגלמת מרווח של 1.76% לעומת אג"ח ממשלתוית בעלות מאפיינים דומים. מרווח זה משקף בתוכו גם את העובדה שמי קנה את הסדרה החדשה לא נהנה מאינפלציה חיובית של 0.5% בגין מאי (מדד מאי פורסם ביום שישי האחרון). אם מוסיפים לכך את עמלת ההתחייבות המוקדמת שהוענקה למשקיעים, מדובר במרווח אפקטיבי של 1.85%.
                      <br /><br />מרווח זה גבוה מזה שבו נסחרות אג"ח קוקו של מזרחי טפחות (1.55%), ושל    לאומי שאג"ח קוקו שלו נסחרות במרווח של 1.2%. אחת הסיבות לכך היא שאג"ח קוקו של לאומי הן בעלות מח"מ קצר יותר מזה של הפועלים. הסבר נוסף לכך הוא שלאומי הוא הבנק היחיד שמציע למשקיעיו את מנגנון המרת קרן של אג"ח קוקו למניות הבנק בעת הפעלת טריגר של הידרדרות במצבו הפיננסי. בשאר הבנקים תתבצע במצב כזה מחיקה חלקית או מלאה של הקרן.
                      <br /><br />למה הפועלים לא הצליח להבטיח את הביקושים שתיכנן?
                      <br /><br />אז כיצד קורה שבנק גדול כמו הפועלים נקלע לסיטואציה שבה הוא לא מצליח להבטיח ביקושים שאותם תיכנן לקבל? לפני פחות מחודשיים הפועלים גייס בהצלחה סדרת אג"ח קוקו חדשה של כ-1.1 מיליארד שקל, כשבמהלך הגיוס נרשמו ביקושים של כ-1.66 מיליארד שקל. הריבית שנקבעה באותו גיוס היתה 1.42%, ושיקפה מרווח של כ-1.95% לעומת אג"ח ממשלתיות בעלות מאפיינים דומים.
                      <br /><br />מרווח זה כלל פרמיית אי סחירות של 0.2% שהפועלים נאלץ לשלם מכיוון שביצע גיוס אג"ח פרטי. הבנק היה מצוי אז בשלב רגיש יותר מול הרגולטורים האמריקאים בקשר לפרטים שונים שיכל לפרסם בתשקיף. הדבר הביא לכך שבגיוס שבוצע בסוף אפריל חלק לא מבוטל מהסחורה, יותר מ-300 מיליון שקל, רכשו שחקני נוסטרו (השקעות עצמיות), שבינתיים מחזיקים את הסחורה ומחכים למכור אותה לאחר שהיא תירשם למסחר ביום רביעי הקרוב.
                      <br /><br />כך, מרבית השחקנים הללו לא השתתפו בגיוס הנוכחי. לא נטלו בו חלק גם גופים מוסדיים גדולים כמו אלטשולר שחם ועמיתים קרנות הפנסיה הוותיקות, שלא נוהגים להשתתף בגיוסי אג"ח מסוג קוקו; וגם לא מיטב דש שקנה כמות גדולה בגיוס הקודם של הפועלים. מי שכן נטלו חלק בגיוס האחרון הם גופים מוסדיים גדולים כמו הראל, הפניקס, מגדל, כלל, מנורה ופסגות.
                      <br /><br />למרות התוצאות הלא אופטימליות של הגיוס, בהפועלים הביעו בסוף השבוע האחרון שביעות רצון מכך שלאחר היעדרות ארוכה של כמה שנים מהגיוסים בשוק ההון, הבנק הצליח לגייס אג"ח קוקו של כ-1.8 מיליארד שקל ובריבית ממוצעת של מתחת ל-1.5% וכן גייס אג"ח פיקדון של כ-2.3 מיליארד שקל.
                      <br /><br />להקדים את לאומי
                      <br /><br />אחת הסיבות לכך שבהפועלים מיהרו להשלים את גיוס אג"ח קוקו בשבוע שעבר נבעה מכך שבמקביל להפועלים גם לאומי מקדם בימים אלה גיוס של שתי סדרות אג"ח קוקו חדשות, בהיקף מצטבר של עד מיליארד שקל ותקופת פדיון של 15-10 שנים. בנוסף לכך, לאומי תיכנן לגייס אג"ח פיקדון של מיליארד שקל.
                      <br /><br />לאומי תיכנן במקור לצאת מחר לגיוס הן של אג"ח קוקו והן של פיקדון ובשל כך הפועלים החליט להקדים אותו - זאת, מתוך הערכה כי לא בטוח שיהיו מספיק ביקושים מצד המשקיעים לאג"ח קוקו בהיקפים כה גדולים ובריביות יחסית נמוכות.
                      <br /><br />ואכן, בעקבות התוצאות של הגיוס של הפועלים, בלאומי החליטו היום לדחות את גיוס אג"ח קוקו במטרה להמתין שיתבצע תיקון של המרווחים, ולהשלים מחר רק גיוס של אג"ח פיקדון. ללאומי אין כיום לחץ לביצוע של גיוס כזה, והבנק החליט להימנע מהיקלעות למצב מביך של קבלת ביקושים נמוכים ובמרווח גבוה יותר ממה שהעריך שיוכל לקבל - כפי שקרה בהפועלים.
                      <br /><br /></p><h2 style="font-family:sans-serif;"><a href="https://www.themarker.com/markets/1.6180134">איתי בן זאב רוצה את ישראכרט בבורסה: אישר לשנות הנחיות שביקש בנק הפועלים</a></h2><p style="font-family:sans-serif; font-weight:bold;">הבנק ביקש לשנות את הנחיות הבורסה כדי שיוכל לבצע חלוקה למניות ישראכרט כדיווידנד בעין זמן קצר לאחר הצעת מכר ■ על אף האישור שקיבל הבנק, בבורסה מגבילים את שינוי ההנחיות בזמן ובכמות המניות שיחולקו</p><div id="photo-container"><img src="https://www.themarker.com/polopoly_fs/1.6180276.1529255502!/image/3774818231.jpg_gen/derivatives/landscape_108/3774818231.jpg" class="photo" width="150px" /></div><p style="font-family:sans-serif;">בנק    הפועלים פנה בשבוע שעבר לבורסה לניירות ערך בתל אביב בבקשה לשנות את הנחיות החסימה על מכירת מניות של חברות על ידי בעלי עניין בהן. בימים אלה מקדם הבנק הנפקה ראשונית (IPO) של מניות חברת כרטיסי האשראי ישראכרט (98.2%) בבורסה. את ההנפקה מבצע הבנק באמצעות מהלך משולב הכולל הצעת מכר שבמסגרתה יימכר נתח ממניות ישראכרט לציבור - ולאחר מכן יתבצע פיתול, כלומר יתר המניות של ישראכרט יחולקו לבעלי מניות הפועלים כדיווידנד בעין.
                      <br /><br />במצב כזה, לפי ההנחיות הנוכחיות, בנק הפועלים לא יכול לבצע חלוקה למניות ישראכרט כדיווידנד בעין מבלי שתחול עליו חסימה של 180 יום מרגע ביצוע הצעת המכר, ורישומן של מניות ישראכרט למסחר בבורסה בתל אביב. זאת, למשל, בשונה ממצב שבו גם בשלב הראשון הבנק היה מבצע חלוקת דיווידנד בעין של מניות ישראכרט וגם בשלב השני. בנוסף, אם הפועלים היה מחליט לבצע הצעת מכר הן בשלב הראשון והן בשלב השני, אזי המניות לא היו נחסמות.
                      <br /><br />בבורסה לניירות ערך טוענים כי "מאחר שחוק הריכוזיות בבנקים מחייב את שני הבנקים הגדולים (לאומי והפועלים) למכור את אחזקותיהם בחברות כרטיסי אשראי בתוך תקופה לא ארוכה שנקבעה בחוק, ובהתחשב בכך שמדובר בחברות גדולות במיוחד, מוצע להיענות לבקשה".
                      <br /><br />לפי חוק שטרום, עד 1 בפברואר 2020 הבנקים הפועלים ולאומי חייבים להפסיק לשלוט בישראכרט ולאומי קארד בהתאמה. אם הבנקים ינפיקו בבורסה 25% לפחות מהחברות ואם הם יירדו להחזקה של 40%, הם יוכלו להחזיק ב-40% הנותרים במשך שנה נוספת, כלומר עד 1 בפברואר 2021. מנכ"ל הבורסה, איתי בן זאב, אמר בכמה הזדמנויות בשנה האחרונה כי הבורסה תשמח שחברות חזקות, תזרימיות ושמחלקות דיווידנדים כמו ישראכרט ולאומי קארד יצטרפו לבורסה.
                      <br /><br />בהתאם לכך, יו"ר דירקטוריון הבורסה, אמנון נויבך, אישר לפרסם את ההצעה לתיקון בהנחיות. עם זאת, בבורסה ציינו כי הם ממליצים לבטל את החסימה בכפוף לשני תנאים מצטברים: הפועלים יודיע בדיווח מיידי לציבור לפחות תוך 30 יום ולא יותר מ-45 יום מהיום הקובע לחלוקת דיווידנד בעין על היום הקובע לחלוקה, ועל כמות המניות שתחולק. לאחר שיתקבלו הערות הציבור תובא ההצעה לאישור סופי של דירקטוריון הבורסה והיא תעבור לאישור של הרשות לניירות ערך.
                      <br /><br />רווח של 300 מיליון שקל בשנה
                      <br /><br />דירקטוריון ישראכרט, בראשות אייל דשא, צפוי לאשר בימים הקרובים את התשקיף של החברה שיוגש בשלב הראשון לניירות ערך כתשקיף חסוי לקראת הנפקת מניותיה בבורסה, ורק בהמשך עשוי להפוך לפומבי. ישראכרט מגישה את התשקיף שלושה חודשים לאחר שלאומי קארד הגישה את התשקיף שלה.
                      <br /><br />הפועלים גם בינתיים לא סיווג את ישראכרט במאזנו כנכס זמין למכירה, כפי שעשה לאומי עם לאומי קארד. הסיבה לכך היא רצון הבנק לשמור לעת עתה על השליטה בישראכרט ועל אופציה של חלוקת מניותיה כדיווידנד בעין.
                      <br /><br />במקביל, הפועלים מחכה לראות אם ובאיזה שווי יגיעו הצעות לא מחייבות לרכישת השליטה בישראכרט - שצפויות להתקבל השבוע. כפי שפורסם בשבוע שעבר, קרנות ההשקעה האמריקאיות אדוונט וביין קפיטל, המיוצגות על ידי בנק ההשקעות האמריקאי מורגן סטנלי, מנהלות ביחד מגעים עם הפועלים לגבי רכישת שליטה בישראכרט.
                      <br /><br />נכון לסוף מארס, הונה העצמי של ישראכרט הוא 3.2 מיליארד שקל. בשלב זה הפועלים דורש עבור ישראכרט שמייצרת רווח של כ-300 מיליון שקל בשנה, שווי גבוה מאוד של כ-4-5 מיליארד שקל.
                      <br /><br />הפועלים עדיין לא קיבל הצעות שנקבו בשווי קונקרטי עבור. לאחר שזה יקרה, הבנק יקיים סבב פגישות עם גופים מוסדיים בשוק ההון במטרה לקבל אינדיקציות לגבי שווייה של ישראכרט. לאחר מכן תתקבל החלטה סופית לגבי אופן ההיפרדות.
                      <br /><br /></p><h2 style="font-family:sans-serif;"><a href="https://www.themarker.com/markets/1.6179253">יורם נווה מונה למנכ"ל כלל ביטוח</a></h2><p style="font-family:sans-serif; font-weight:bold;">איזי כהן פרש מכלל ביטוח כבר לפני כשלושה חודשים, ומאז התקשתה ועדת האיתור למצוא רשימת מועמדים מוסכמת ■ דורית סלינגר דרשה בשבוע שעבר מהנהלת החברה כי עד היום ייבחר מנכ"ל קבוע</p><div id="photo-container"><img src="https://www.themarker.com/polopoly_fs/1.6179901.1529240309!/image/1928408604.jpg_gen/derivatives/landscape_108/1928408604.jpg" class="photo" width="150px" /></div><p style="font-family:sans-serif;">דירקטוריון    כלל ביטוח העדיף לבחור את יורם נווה למנכ"ל החברה על פניה של ענת לוין, המשנה למנכ"ל. נווה משמש בתפקיד סמנכ"ל משאבי אנוש בכלל ביטוח, לכלל הוא הגיע לאחר שהיה מנכ"ל כלל פיננסים. עם כניסתו לתפקיד של איזי כהן, אחד המהלכים הראשונים היה סגירת כלל פיננסים, ונווה עבר לשמש סמנכ"ל משאבי אנוש.
                      <br /><br />איזי כהן פרש מכלל ביטוח כבר לפני כשלושה חודשים, ומאז התקשתה ועדת האיתור למצוא רשימת מועמדים מוסכמת. בשיחות עם בכירים בחברה הם ציינו כי "חברי הוועדה מצליחים לפסול כמעט כל מועמד וזאת התוצאה, אף אחד לא מגיע לקן הגמר".
                      <br /><br />לפני כשבועיים התפטרה ענת לוין מתפקידה כמשנה למנכ"ל כלל ביטוח, לאחר שעלו תהיות לגבי סיכוייה לזכות בתפקיד מנכ"לית כלל. היו"ר דני נוה והנאמן משה טרי ביקשו להשאיר אותה בתפקיד ממלאת מקום המנכ"ל לכמה חודשים, אך דורית סלינגר, המפקחת על הביטוח, דרשה בשבוע שעבר מהנהלת החברה כי עד היום ייבחר מנכ"ל קבוע, וסירבה לקבל את הגישה שלפיה ייבחר ממלא מקום במקום מנכ"ל קבוע.
                      <br /><br /></p><h2 style="font-family:sans-serif;"><a href="https://www.themarker.com/career/1.6179950">פרופ' עליזה שנהר תשיב למכללת עמק יזרעאל 120 אלף שקל</a></h2><p style="font-family:sans-serif; font-weight:bold;">בעקבות חשיפת TheMarker, בדקה יחידת האכיפה באגף הממונה על השכר את הדו"ח על התנהלות הרקטורית וחסכה למדינה כחצי מליון שקל</p><div id="photo-container"><img src="https://www.themarker.com/polopoly_fs/1.4514053.1529243174!/image/1474128962.jpg_gen/derivatives/landscape_108/1474128962.jpg" class="photo" width="150px" /></div><p style="font-family:sans-serif;">באוקטובר 2017 חשף TheMarker דו"ח חריף שפירט את הוצאותיה של פרופ' עליזה שנהר, רקטורית מכללת עמק יזרעאל; וכן את התפטרותה הפתאומית מהתפקיד. בעקבות החשיפה, פנו אנשי יחידת האכיפה באגף הממונה על השכר למכללה המתוקצבת (ולכן נמצאת בפיקוח הממונה) וביקשו לקבל את הדו"ח.
                      <br /><br />יחידת האכיפה של הממונה על השכר, בראשות אתי גבאי, היא זרועו המבצעת של הממונה הבודקת חריגות שכר ותנאים - ואם מוצאת כאלה נדרשים הגורמים להשיב את הסכומים הלא חוקיים לקופת המדינה. בהמשך לבדיקת היחידה, נחתם באחרונה הסכם בין הממונה לשנהר, שעל פיו היא מוותרת על סכומים גדולים ותשיב סכומים אחרים לקופת המכללה. המכללה עצמה ביקשה לסגור את הנושא מול שנהר בסכומים נמוכים בהרבה.
                      <br /><br />על פי ההסכם, שנהר תשיב את הרוב המוחלט של הכספים שקיבלה כקופה קטנה ב-2017-2013. אלה מגיעים לכ-20 אלף שקל עבור אירוח ונסיעות - שלא נמצאו מוצדקים. בנוסף, הסכימה שנהר להשיב החזרי טיסות לחו"ל שקיבלה, לאחר שלא נמצא כי נעשו באופן בלעדי לצורכי פעילות אקדמית. מדובר בסכום אחד של 56 אלף שקל וסכום נוסף בסך 16 אלף שקל. בדיקה נוספת שערכה יחידת האכיפה היתה בנושא שכרה של שנהר, שם התגלו חריגות בסך 34 אלף שקל - שגם אותם תשיב.
                      <br /><br />בסך הכל תשיב שנהר למכללה יותר מ-120 אלף שקל, שככל הנראה יקוזזו מהפיצויים המגיעים לה. שנהר הסכימה גם לוותר על סכומים גדולים מאוד שהיו אמורים לעבור לידיה כחלק מהסכם הפרישה - כ-300 אלף שקל שהיתה אמורה לקבל כפדיון ימי מחלה; 80 אלף שקל שהיתה אמורה לקבל כפדיון ימי חופשה, מכיוון ששנהר לא חתמה על דו"חות נוכחות ולכן לא ניתן לדעת מתי היתה בחופשה; וכן סכומי כסף שלא נוצלו מתוך קרן מחקר, שעל פי הסכם עמה היתה אמורה לקבל.
                      <br /><br />בסך הכל נמנעה העברה של כחצי מיליון שקל מקופת המכללה המתוקצבת, קרי קופת המדינה, לידיה של פרופ' שנהר. על פי ההסכם, הסכומים יועברו או יוקזזו עד ספטמבר הקרוב.
                      <br /><br /></p><h2 style="font-family:sans-serif;"><a href="https://www.themarker.com/markets/LIVE-1.6179132">המסחר ננעל בירידות קלות במדדים המובילים; בזק ושיכון ובינוי זינקו</a></h2><p style="font-family:sans-serif; font-weight:bold;">בזק המשיכה לטפס על רקע הצעת הרכש ועלתה ב-2.2% ■ מניית שיכון ובינוי עלתה ב-5.2% על רקע העסקה להעברת השליטה בחברה</p><div id="photo-container"><img src="https://www.themarker.com/polopoly_fs/1.6139398.1529220075!/image/3979821737.jpg_gen/derivatives/landscape_108/3979821737.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/allnews/7.3399383/1.6179533">הלמ"ס מעדכנת את הנתונים כלפי מעלה: המשק צמח ברבעון הראשון בקצב של 4.5%</a></h2><p style="font-family:sans-serif; font-weight:bold;">גידול חריג ביבוא המכוניות הקפיץ את נתוני הצריכה הפרטית וההשקעות בנכסים קבועים ■ משרד האוצר: העלייה בשכר עלולה לסכן את התחרותיות של המשק, אם לא תתלווה אליה עלייה בפריון</p><div id="photo-container"><img src="https://www.themarker.com/polopoly_fs/1.6138635.1529233571!/image/765771822.jpg_gen/derivatives/landscape_108/765771822.jpg" class="photo" width="150px" /></div><p style="font-family:sans-serif;">צמיחת המשק נמשכת: התוצר המקומי הגולמי (התמ"ג) גדל ברבע הראשון של 2018 בקצב שנתי של 4.5% לעומת הרבעון הקודם – כך עולה מהנתונים המעודכנים שבידי הלשכה המרכזית לסטטיסטיקה (הלמ"ס). עם זאת, במשרד האוצר מציינים בסקירה כלכלית שפירסמו היום (א') כי העלייה המתמשכת בשכר העובדים בישראל עלולה לסכן את התחרותיות של המשק - ומכאן גם את הצמיחה.
                      <br /><br />הלמ"ס פירסמה אומדן שני לנתוני הצמיחה ברבעון הראשון, חודש לאחר פרסומו של האומדן הראשון. הנתונים מתעדכנים מפעם לפעם לפי מידע נוסף שמגיע לידי הלמ"ס – לעתים אפילו שנים לאחר מועד הפרסום הראשון.
                      <br /><br />האומדן הקודם של הלמ"ס לצמיחה ברבעון הראשון, שפורסם ב-16 במאי, קבע כי התוצר המקומי הגולמי צמח ברבע הראשון של 2018 ב-4.2% (כל הנתונים – בקצב השנתי). ב-2017 כולה צמח המשק ב-3.3%, לאחר צמיחה של 4% ב-2016.
                      <br /><br />זינוק ביבוא המכוניות
                      <br /><br />לפי הנתונים המעודכנים, הצמיחה ברבעון הראשון התבססה על גידול בהוצאות על צריכה פרטית (עלייה של 9.7%) וההשקעות בנכסים קבועים (6.5%, בניכוי השקעות במטוסים ואוניות), וכן על עלייה ביצוא (9.5%, למעט יהלומים ויצוא של חברות סטארט-אפ) ובהוצאה הציבורית (11.5%). עם זאת, נרשמה גם עלייה של 5.2% ביבוא הסחורות והשירותים, המקזז את הצמיחה בתמ"ג.
                      <br /><br />העלייה הנאה בהוצאה לצריכה פרטית מבוססת במידה רבה על גידול משמעותי ביבוא כלי רכב פרטיים ברבעון הראשון של השנה. רכישת המכוניות זינקה ב-280%, בחישוב שנתי (כ-40% בחישוב רבעוני). הגידול בנתוני ההשקעה בנכסים קבועים מבוסס גם הוא על זינוק בהשקעה בכלי רכב יבשתיים, בשיעור 317% בחישוב שנתי - בעוד ההשקעה בנייה למגורים ירדה ב-16.7%, על רקע ההאטה בשוק הדיור. במשרד האוצר מעריכים כי לנוכח הגידול הניכר ביבוא מכוניות ברבע הראשון, "אל מול מסירות כלי רכב לצרכנים בהיקפים נמוכים יותר, צפוי כי יחול קיזוז מסוים ברבעונים העוקבים".
                      <br /><br />לפי התחזיות האחרונות לצמיחת המשק, התמ"ג יצמח ב-2018 כולה מהר מעט יותר מב-2017. משרד האוצר צופה צמיחה של 3.5% השנה, ואילו ב-OECD העריכו באחרונה כי המשק יצמח ב-3.7%.
                      <br /><br />בזכות הגז והמפעל של אינטל
                      <br /><br />בסקירה השבועית של אגף הכלכלן הראשי במשרד האוצר, מציינים כלכלני המשרד כי "למרות האירועים הביטחוניים בישראל, להערכתנו הסיכונים לפעילות הכלכלית מתמקדים בכלכלה הגלובלית". התפתחות אפשרית של מלחמת סחר, למשל, עלולה לפגוע ביצוא הישראלי. בכל הנוגע לסיכונים פנימיים, מפנים במשרד האוצר זרקור לעלייה המתמשכת בשכר הריאלי במשק, ומזהירים כל היא עלולה לפגוע בתחרותיות של ישראל.
                      <br /><br />"הסיכונים במשק הישראלי מתמקדים בשוק העבודה", נכתב בסקירה, "לאור הגידול המהיר בעלות העבודה ליחידת תוצר, מעבר לגידול במדינות מובילות ב-OECD. עלות העבודה ליחידת תוצר משקפת את התחרותיות במשק, שכן היא מתחשבת בשכר ובפריון העובדים". לפי נתונים שפירסמה באחרונה הלמ"ס, השכר הריאלי (בניכוי האינפלציה) של שכירים ישראלים טיפס ב-3.4% ברבעון הראשון של 2018 לעומת רמתו שנה קודם לכן. זהו קצב העלייה הגבוה ביותר שאליו הגיע השכר הממוצע מאז הרבעון האחרון של 2015.
                      <br /><br />בסקירה של משרד האוצר הוסבר כי תחזית הצמיחה של המשרד עודכנה כלפי מעלה, בין השאר על סמך תחזית לגידול ברכיב ההשקעות. תחזית זאת מבוססת על הציפיות להשקעות בתשתיות גז, עם הקמת צינורות שיחברו לחוף את מאגרי הגז כריש ותנין, ובשדרוג של מפעל אינטל בקריית גת.
                      <br /><br />גם תחזית היצוא עודכנה כלפי מעלה, "בעיקר לאור הנתונים שפורסמו לגבי הרבעון הראשון", מסבירים באגף הכלכלן הראשי. "בעוד יצוא השירותים ממשיך לצמוח בקצב מואץ, בשנה החולפת נעצרה הירידה ביצוא הסחורות, ובחודשים האחרונים אף חלה עלייה מסוימת. ברקע, בולטת ההתאוששות בהיקפי הסחר העולמי, שהתחילה כבר בשנה שעברה".
                      <br /><br /></p><h2 style="font-family:sans-serif;"><a href="https://www.themarker.com/advertising/1.6179857">עוד פרישה ב"כאן": סמנכלי"ת משאבי האנוש פורשת על רקע דו"ח ביקורת</a></h2><p style="font-family:sans-serif; font-weight:bold;">קרן הראל-הררי הודיעה על פרישה על רקע בדיקה פנימית שמבצעת המבקרת של התאגיד ■ בחודשים האחרונים עזבו מספר בכירים את תאגיד השידור הציבורי</p><div id="photo-container"><img src="https://www.themarker.com/polopoly_fs/1.4529343.1515599985!/image/2692108008.jpg_gen/derivatives/landscape_108/2692108008.jpg" class="photo" width="150px" /></div><p style="font-family:sans-serif;">סמנכ"לית משאבי אנוש בכאן, קרן הראל-הררי, הודיעה היום (א') על סיום תפקידה בתאגיד. הראל-הררי פורשת על רקע בדיקה שנעשית בימים אלה על ידי מבקרת הפנים של התאגיד. ל-TheMarker נודע כי הבדיקה נערכת לאור תלונה שקיבל יו"ר התאגיד גיל עומר, שביקש לפתוח בה.
                      <br /><br />הראל-הררי מונתה ב-2017 לסמנכ"לית משאבי אנוש אחרי פרישתה של הסמנכ"לית הקודמת גל שטרנברג, שהתפטרה. הראל-הררי שימשה עד אז ראש אגף רגולציה, ובעבר שימשה בתפקיד דומה בחינוכית תחת ניהולו של מנכ"ל התאגיד, אלדד קובלנץ. במכרז שבו זכתה עלו טענות כי תנאי הסף הורדו - כך שלא נדרש ניסיון בניהול משאבי אנוש בגוף ציבורי.
                      <br /><br />התנהלותה האישית של הראל-הררי הובילה לתלונה שהוגשה נגדה והגיעה לידי עומר. בעקבות כך, מבקרת הפנים של התאגיד, אילה ורדי, החלה לבדוק את התנהלותה. עוד לפני פרסום הדו"ח הסופי, החליטה הראל-הררי להתפטר מתפקידה.
                      <br /><br />זו הפרישה השביעית של בכירים בדרג סמנכ"ל בתאגיד השידור. מאז הקמתו התפטרו סמנכ"לים בתחומים כמו רדיו, חדשות, תוכניות וטכנולוגיה.
                      <br /><br />המנכ"ל קובלנץ מסר: "קרן הראל הררי היא העובדת הראשונה בתאגיד השידור הישראלי ותרמה לכאן, במשך שלוש וחצי שנים, תרומה שאין לה אח ורע במקצוענות, בתבונה, ביעילות והקרבה אישית. הצטערתי לשמוע על החלטתה. לקרן יש זכויות בעצם הקמתו וקיומו של השידור הציבורי החדש. אני משוכנע שכל אירגון אליו תגיע יזכה להנות מסגולותיה הייחודיות".
                      <br /><br /></p><h2 style="font-family:sans-serif;"><a href="https://www.themarker.com/markets/1.6179938">יו"ר חדש לאיגוד הברוקרים: אושר טובול, מנכ"ל חבר הבורסה של מיטב דש</a></h2><p style="font-family:sans-serif; font-weight:bold;">האסיפה הכללית של איגוד הברוקרים בבורסה בתל אביב בחרה מחליף לג'וליאן אסוס ■ טובול הוא בעל ותק של 18 שנה בשוק ההון והפיננסים, דירקטור בבורסה לניירות ערך בתל אביב ודירקטור בחברות שונות בקבוצת מיטב דש</p><div id="photo-container"><img src="https://www.themarker.com/polopoly_fs/1.5807556.1529241444!/image/204899556.jpg_gen/derivatives/landscape_108/204899556.jpg" class="photo" width="150px" /></div><p style="font-family:sans-serif;">האסיפה הכללית של איגוד הברוקרים בבורסה בתל אביב (TBA) מינתה את אושר טובול, מנכ"ל מיטב דש טרייד, לתפקיד יו"ר איגוד הברוקרים. טובול יחליף את ג'וליאן אסוס, ששימש יו"ר האיגוד בארבע השנים האחרונות.
                      <br /><br />איגוד הברוקרים פועל לקידום הפעילות הבורסאית ושכלול שוק ההון בישראל, הוא מונה שישה חברים שאינם בנקים בהם: מיטב דש טרייד, פסגות ניירות ערך, אקסלנס נשואה שרותי בורסה, פועלים סהר, אי.בי.אי שרותי בורסה ולידר שוקי הון.
                      <br /><br />חברי האיגוד מציעים שירותים פיננסיים הכוללים בין היתר, שירותי ייעוץ וביצוע לשוק המוסדי והקמעוני בכל אפיקי ההשקעה בארץ ובחו"ל, ופועלים תחת פיקוח הדוק של הרגולטור.
                      <br /><br />טובול הוא בעל ותק של 18 שנה בשוק ההון והפיננסים, דירקטור בבורסה לניירות ערך בתל אביב ודירקטור בחברות שונות בקבוצת מיטב דש, הוא בעל תואר ראשון (BA) בכלכלה וניהול ותואר שני (MBA) במינהל עסקים, עם התמחות במימון, מהמכללה למניהל. כמו כן, טובול הוא בעל רישיון לעסוק בשיווק השקעות מטעם הרשות לניירות ערך.
                      <br /><br />אושר טובול מסר: "אני מבקש להודות, בהזדמנות זו, ליו"ר היוצא על פועלו הרב בתקופת כהונתו וההצלחות שהשיג האיגוד תחת הובלתו. אני רואה את הברוקרים כמחוללי תחרות בשוק ההון הישראלי וכאלטרנטיבה המקצועית והמפוקחת ללקוחות שרוצים לסחור ולהשקיע בניירות ערך שלא דרך הבנק שלהם. האיגוד ימשיך לפעול כדי לקדם מטרה זו, תוך שלפנינו מגוון אתגרים רחב ומגוון נושאים הדורשים טיפול וקידום. אני סמוך ובטוח שנדע להתמודד עם האתגרים שעומדים לפנינו עם הרגולטורים השונים, בעבודה פורה, משותפת, למען שכלול שוק ההון והגברת התחרות, כפי שהיה עד היום".
                      <br /><br /></p><h2 style="font-family:sans-serif;"><a href="https://www.themarker.com/advertising/1.6179764">לקראת המיזוג: רן גוראון מונה למנכ"ל yes – רון אילון פוטר</a></h2><p style="font-family:sans-serif; font-weight:bold;">מנכ"ל yes רון אילון, שמונה לתפקיד ב-2006, נחקר בחודשים האחרונים במסגרת חקירת תיק 4000</p><div id="photo-container"><img src="https://www.themarker.com/polopoly_fs/1.4261669.1529237922!/image/367215551.jpg_gen/derivatives/landscape_108/367215551.jpg" class="photo" width="150px" /></div><p style="font-family:sans-serif;">טלטלה בחברת yes: מיזוג החברות הבנות של בזק יוצא לדרך: דירקטוריון חברת yes אישר היום (א') את מינויו של מנכ"ל פלאפון, רן גוראון, למנכ"ל חברת yes. גוראון יישאר מנכ"ל חברת פלאפון. המשמעות של המהלך היא תחילת המיזוג בין החברות הבנות של בזק – פלאפון, yes ובזק בינלאומי. בהודעת החברה לבורסה נאמר כי פרישתו של רון נובעת "משינויים צפויים בקבוצה, כמו גם לאור החקירה והנסיבות שנוצרו". בדיווח נמסר כי סיבת סיום התפקיד היא פיטורים.
                      <br /><br />מנכ"ל yes רון אילון, שמונה לתפקיד ב-2006, יעזוב את תפקידו. אילון נחקר בחודשים האחרונים במסגרת חקירת תיק 4000 וחקירת ניירות ערך סביב התנהלות חברת בזק ו-yes והיחסים בין החברות לבין משרד התקשורת. המשטרה הגישה המלצה לכתב אישום נגד אילון.
                      <br /><br />כפי שפורסם ב-TheMarker, לאחר שניסתה להוביל מהלך לביטול ההפרדה מבנית ולאיחוד כל פעילויות החברה, בזק בוחנת אפשרות למזג את פעילויות החברות הבנות שלה תחת מנכ"ל אחד. במקביל, בוחנת החברה אפשרות ליצור הפרדה משמעותית יותר בין הפעילות הקמעונית לסיטונית בתחום התשתית. תוכניות אלה נבחנות כיום בדירקטוריון בזק בראשות היו"ר הנכנס, שלמה רודב.
                      <br /><br />באחרונה דיווחה בזק כי היא בוחנת אסטרטגיה חדשה הקשורה לפעילות החברות הבנות ויצירת סינרגיה בין הפעילויות השונות, וכן מכירה של חברות כמו בזק אונליין ואתר וואלה. מיזוג בין החברות הבנות עשוי להוביל בשלב מאוחר יותר לאיחוד מטות ופעילויות, למשל של מוקדי שירות הלקוחות של yes, פלאפון ובזק בינלאומי.
                      <br /><br />ייתכן כי יוצע לצרכנים גם סל שירותים הכולל טלוויזיה רב ערוצית, ספק אינטרנט וחשבון סלולר - אך לא תשתית טלפון ואינטרנט, כל עוד לא תבוטל ההפרדה המבנית. באחרונה הכריזו העובדים בחברות בזק בינלאומי ופלאפון על סכסוך עבודה בשל השינויים הצפויים.
                      <br /><br />בזק נמצאת כיום בשלבי איתור של מנכ"ל חדש במקומה של סטלנה הנדלר, שמסיימת את תפקידה החודש. בשלב זה טרם ברור מי ימונה במקומה, אך את מקומו של מנכ"ל החברות הבנות תפס, בהתאם להערכות, גוראון.
                      <br /><br />אילון מסר: "לאחר קדנציה בת 12 שנים, אני מסיים את תפקידי. אני גאה לפרוש כאשרyes ניצבת בשורה אחת עם מפעילות הטלוויזיה הרב ערוצית המובילות בעולם, כשהיא מביאה ללקוחות בישראל מידי יום ביומו בשורות תוכן מפעימות והתפתחויות טכנולוגיות פורצות דרך בסביבה תחרותית ומאתגרת. אני גאה במיוחד על קידום היצירה הישראלית המקורית בעולם, בעזרת yes studios, זרוע בינלאומית להפצה והפקת תוכן בחו"ל, האחראית על שורה של עסקות תוכן ישראליות המופצות לעולם כולו, בהן 'פאודה', 'על הספקטרום' ורבות אחרות. yes תמשיך להצטיין בזכות עובדיה - אנשים נלהבים, יצירתיים, אוהבי טלוויזיה שימשיכו להצעיד אותה להצלחות עתידיות".
                      <br /><br />רודב מסר: "רון אילון מסיים את תפקידו לאחר 12 שנה עם הישגים גדולים לחברת yes. אני מלווה את קבוצת בזק שנים רבות, ולמדתי להעריך את עבדותו המצוינת של אילון, בעל חשיבה אסטרטגית, יכולות ניהול יוצאות מן הכלל והיכרות רבת שנים עם שוק התקשורת הישראלי, שאיפשרו לו להוביל את החברה לצמיחה גדולה והישגים רבים, וזאת למרות המגבלות הרגולטוריות שהוטלו על החברה ועל קבוצת בזק כולה. אני מאחל לו הצלחה בהמשך דרכו. לרן גוראון, הנכנס לתפקיד מנכ"ל yes, במקביל לתפקידו כמנכ"ל פלאפון, היכרות רבת ערך עם שוק התקשורת בכלל ועם קבוצת בזק בפרט, אשר תסייע לו באתגר החדש, ואני מאחל לו הצלחה רבה בתפקידיו".
                      <br /><br /></p><h2 style="font-family:sans-serif;"><a href="https://www.themarker.com/career/1.6179503">ההסתדרות: הדיונים בנמלים הגיעו למבוי סתום - יש לאפשר לעובדים לשבות</a></h2><p style="font-family:sans-serif; font-weight:bold;">ההסתדרות דרשה מבית הדין לעבודה לערוך היום דיון דחוף בנושא, והיא צפויה לבקש להתיר את הצו המונע שביתה</p><div id="photo-container"><img src="https://www.themarker.com/polopoly_fs/1.5963772.1529231796!/image/1697917169.jpg_gen/derivatives/landscape_108/1697917169.jpg" class="photo" width="150px" /></div><p style="font-family:sans-serif;">ההסתדרות דרשה היום (א') לקבוע דיון דחוף בבית הדין לעבודה בסוגיית הרפורמה בנמלים, לאחר שהדיונים נקלעו למבוי סתום. בדיון תדרוש ההסתדרות להסיר את הצו המונע מהעובדים לשבות.
                      <br /><br />בשלושת השבועות האחרונים קיימו הצדדים לרפורמה - הממשלה, ועדי העובדים בנמלים, הנהלות הנמלים וההסתדרות - מרתון דיונים במטרה להגיע להסכמות. נדמה היה שלפחות בנמל חיפה הדיונים מתכנסים להסכמות. ואולם, לטענת ההסתדרות, "למרות הנכונות שגילתה נציגות העובדים להגיע לפתרון הסוגיות שבמחלוקת והשעות הארוכות שהשקיעו בהידברות הדרגים הגבוהים ביותר, מוצו הדיונים בלי שהגיעו הצדדים להסכמות ובשלו התנאים למאבק על עתיד העובדים".
                      <br /><br />בנמלים מודים כי לא כל הסוגיות נפתרו, אך לא לגמרי ברור ההסתדרות שוברת את הכלים דווקא היום. הסיכוי שבית הדין לעבדה יאפשר לעובדים לשבות נמוך. סביר להניח כי בית הדין יבקש מהצדדים לשוב אל שולחן הדיונים, בנסיון למצות עד תום את הדרך הזאת, שמטרתה להגיע לחתימת ההסכם על תנאי ההעסקה של העובדים, בדרך לרפורמה הנדרשת לקראת התחרות מול הנמלים החדשים שתחל ב-2021.
                      <br /><br />מהנהלת נמל אשדוד נמסר: "החברה מבקשת מבית הדין הארצי להורות לעובדים לנהל מו"מ בתום לב, ענייני ומהיר בסוגיית הגברת הפריון והיעילות כנגד נכונות החברה להעניק בטחון תעסוקתי לעובדי דור ב'".
                      <br /><br />ממספנות ישראל נמסר בתגובה: "בזמן שהוועדים פונים לביהמ"ש בבקשה לשבות בטענה כי המו"מ הגיע למבוי סתום, אניות עומדות מחוץ לנמלים וממתינות לפרוק סחורות פרקי זמן ארוכים. טוב תעשה המדינה אם תעביר תגובתה לבג"ץ שבו היא מאשרת לנמל מספנות ישראל לפעול ללא חסמים ולהמשיך לייצר תחרות בתחום פריקת המטען הכללי והצובר (ברזל, מלט ותבואות), שלהם השפעה ישירה על יוקר המחיה".
                      <br /><br /></p><h2 style="font-family:sans-serif;"><a href="https://www.haaretz.co.il/news/politi/.premium-1.6179600">נתניהו: לא כדאי לקיים בחירות על חוק הגיוס, רוצה לאשר אותו בתוך חמישה שבועות</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6179606.1529234519!/image/2692686285.jpg_gen/derivatives/landscape_108/2692686285.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/allnews/1.6179805">עובדי משרד החקלאות: ההנהלה מתכוונת להגביר את מיקור החוץ - על חשבוננו</a></h2><p style="font-family:sans-serif; font-weight:bold;">העובדים יקיימו מחר פגישה חודשים ספורים לאחר שהכריזו על סכסוך עבודה, על רקע הכוונה לפגוע בהם</p><div id="photo-container"><img src="https://www.themarker.com/polopoly_fs/1.6179854.1529239295!/image/301434874.jpg_gen/derivatives/landscape_108/301434874.jpg" class="photo" width="150px" /></div><p style="font-family:sans-serif;">מאות מעובדי משרד החקלאות בבית דגן יקיימו מחר (ב') בשעות הצהריים אסיפה במחאה על כוונת ההנהלה להפנות למיקור חוץ מטלות שעד כה בוצעו על ידם.
                      <br /><br />לדברי העובדים, הנהלת המשרד מבקשת לבצע מיקור חוץ בשירותים הווטרינריים הכוללים מיגור מחלת הברוצלה בקרב עדרים ובטיפול במחלת הסלמונלה בלולים; שירותים להגנת הצומח; ביקורת על ביצוע בדיקות; ואישור של יצוא ויבוא תוצרת חקלאית, צמחים ומוצרי צמחים.
                      <br /><br />מההסתדרות נמסר כי לפני כמה חודשים הכריזה נציגות העובדים סכסוך עבודה במשרד החקלאות על רקע הכוונה לפגוע בעובדים ולהגדיל את היקף מיקור החוץ בשירותי המשרד. ואולם, אף שמתנהל בנושא משא ומתן בין ההסתדרות, העובדים, הנהלת משרד החקלאות ומשרד האוצר - לא חלה התקדמות ממשית והעובדים חוששים לעתידם וביטחונם התעסוקתי. למרות דברים אלה, עובדים אלה הם עובדי מדינה, וחלקם אף בעלי קביעות.
                      <br /><br /></p><h2 style="font-family:sans-serif;"><a href="https://www.themarker.com/law/1.6179428">נוכל הנדל"ן גיא מונסונגו הורשע במסגרת עסקת טיעון - ויישלח לכלא</a></h2><p style="font-family:sans-serif; font-weight:bold;">מונסונגו הורשע בשורה של סעיפי הונאה ■ אם הוא יצליח לגייס 8 מיליון שקל לטובת החזר לנפגעים, הוא יוכל לבחור במאסר של 6.5 שנים</p><div id="photo-container"><img src="https://www.themarker.com/polopoly_fs/1.6179436.1529228512!/image/2688965439.jpg_gen/derivatives/landscape_108/2688965439.jpg" class="photo" width="150px" /></div><p style="font-family:sans-serif;">השופט בני שגיא מבית המשפט המחוזי בתל אביב הרשיע היום (א') את גיא מונסונגו בעבירות של עבירות של קבלת דבר במרמה בנסיבות מחמירות, הונאת נושים, רישום כוזב במסמכי תאגיד ועבירות נוספות. כמו כן, הורשע בזיוף, הלבנת הון, עבירות מס ועבירות נוספות. מונסונגו מואשם בקבלת דבר במרמה של כ-10 מיליון שקל, הלבנת הון ועבירות מס בהיקף זהה.
                      <br /><br />לפי כתב האישום בו הודה מונסונגו במסגרת הסדר טיעון לאחר הליך גישור, הוא פעל למכור זכויות פרויקטים בנדל"ן ביודעו כי לא יצאו לפועל, בין אם בשל כך שאין לו זכות חוזית בפרויקטים, ובין אם בשל כך שמעולם לא הגיש בקשות להיתרי בנייה לעיריות. המטרה שלו הייתה לקבל במרמה כמה שיותר "דמי רצינות" שגבה מלקוחות הרכישה, שנעו בסכומים של עשרות אלפי שקלים מכל לקוח והגיעו אף ל-200 אלף שקל מלקוח.
                      <br /><br />במסגרת הסדר הטיעון, הסכימו הצדדים כי כל הכספים שנתפסו בתיק, קרוב ל-2 מיליון שקל, יחולטו לטובת המדינה (בכפוף להליך שבו ניתן יהיה לזכות בזכויות). בנוסף, הוסכם כי הטיעונים לעונש ידחו לחודש אוקטובר 2018. במהלך תקופה זו, מונסונגו יעשה מאמץ לגייס כספים לטובת החזר לנפגעי העבירה.
                      <br /><br />לפי ההסדר יש שתי חלופות לעונש: אם מונסונגו יצליח לגייס 8 מיליון שקל לטובת החזר לנפגעים אז הוא יוכל לבחור באפשרות של עונש מאסר של 77 חודשים (כ-6.5 שנים) או שיבחר בכך שיתקיים טיעון פתוח לכל הצדדים ביחס לכל רכיבי הענישה (כלומר, השופט יחליט). אם הוא לא מצליח לגייס 8 מיליון שקל אז בכל מקרה יתקיים טיעון פתוח והשופט יחליט.
                      <br /><br />מבחינת הפרקליטות (מחוז ת"א פלילי), השיקולים לחתימה על הסדר הטיעון הם, בין היתר, הליך גישור במהלכו נשמעה דעתו של השופט המגשר, הודאה מהירה של מונסונגו (פחות משנה לאחר הגשת כתב האישום) בחלק הארי של כתב האישום המקורי ולקיחת אחריות מצדו, היעדר עבר פלילי, דרישת פיצוי גבוהה למתלוננים, ויתור מצד מונסונגו בנוגע לכספים שנתפסו וחיסכון משמעותי בזמן שיפוטי.
                      <br /><br />ביולי 2015 מונסונגו הוכרז פושט רגל ונפתח נגדו תיק כינוס נכסים. לצורך עקיפת המגבלות שחלו עליו (נאסר עליו לפתוח חברות חדשות) הוא הקים, לפי הנטען, מספר חברות ומינה אנשי קש מטעמו ששימוש כמסווה לכך שהוא הבעלים האמיתי. לאחר שנפתחה נגדו בנובמבר 2016 חקירה והוא שוחרר בתנאים מגבילים, במאי 2017 הוא שינה את שמו במשרד הפנים לחגי שטראוס.
                      <br /><br /></p><h2 style="font-family:sans-serif;"><a href="https://www.themarker.com/markets/1.6179522">אקסלנז הגישה טיוטת תשקיף חסויה לרשות ניירות ערך האמריקאית</a></h2><p style="font-family:sans-serif; font-weight:bold;">חברת המכשור הרפואי נערכת לקראת כניסה לבורסת הנאסד"ק בניו יורק ■ החברה פיתחה ערכה לאבחון חיידק שגרום לקיב בקיבה ומהווה אחד הגורמים לסרטן הקיבה</p><div id="photo-container"><img src="https://www.themarker.com/polopoly_fs/1.2395144.1529232707!/image/2863048071.jpg_gen/derivatives/landscape_108/2863048071.jpg" class="photo" width="150px" /></div><p style="font-family:sans-serif;">חברת    אקסלנז, שבשליטת מורי ארקין (76.8% ), הגישה טיוטת תשקיף חסויה לרשות ניירות ערך האמריקאית (SEC) לצורך גיוס הון בארה"ב ב   נאסד"ק. אקסלנז שנסחרת בשווי של 355 מיליון שקל, מפתחת מכשור רפואי לאבחון וניהול מחלות בדרכי העיכול והכבד.
                      <br /><br />המוצר המוביל של אקסלנז הוא BreathID - ערכה לאבחון חיידק H.Pylori בבדיקת נשיפה למעבדות מרכזיות ואזוריות בארה"ב ול-400 מרכזים רפואיים ברחבי העולם. Breath ID הוכיח יעילות קלינית במספר יישומים בתחום תפקודי כבד ונמצא בניסויים קליניים בתחום הכבד השומני בשיתוף פעולה עם חברות פארמה.
                      <br /><br />על פי הערכות, אקסלנז צפויה לגייס 50-40 מיליון דולר במטרה לממן את העמקת פעילותה השיווקית באירופה, ולקראת קבלת אישור רגולטורי לשיווק ה-BreathID בסין. נראה שההנפקה בארה"ב לא תכלול הצעת מכר. אקסלנז מבססת את המודל העסקי על מכירת ערכות חד פעמיות הנדרשות לביצוע בדיקת הנשימה ולא על מכירת המכשיר עצמו ועל כן היא מתמקדת בשווקים בעלי אוכלוסיות גדולות ובשווקים מתפתחים על שווקים מרובי אוכלוסין ובעלי כוח קנייה גבוה יחסית כמו ברזיל וארגנטינה באמריקה הלטינית וסין במזרח הרחוק.
                      <br /><br />המפנה בפעילותה של אקסלנז שצברה הפסד של 81 מיליון דולר מאז הקמתה, מרביתם במימונו של ארקין, אירע בנובמבר 2016 כאשר החברה קיבלה את אישור רשות המזון והתרופות (FDA ) לשווק את ה-BreathID לבדיקה במעבדות מרכזיות לצורך אבחון הימצאו של חיידק H.Pylori, שהוא מהגורמים המרכזיים להתפתחות כיב בקיבה וגורם תורם להיווצרות סרטן הקיבה.
                      <br /><br />בעקבות האישור חתמה אקסלנז על הסכם עם חברת LabCorp לאספקת המערכת וערכות בדיקה לצורך בדיקות נשיפה לאבחון החיידק. הסכם זה גרם לגידול משמעותי בפעילותה של החברה. הכנסותיה של החברה צמחו ב-127% ב-2017 בהשוואה ל-2016 והסתכמו ב-9.5 מיליון דולר, וההפסד התפעולי ירד ב-19% ל-5 מיליון דולר ב-2017 בהשוואה ל-2016. המגמה נמשכה ברבעון הראשון של 2018 שבו המכירות צמחו ב-85% ל-3.3 מיליון דולר וההפסד התפעולי ירד ב-43% ל-1.0 מיליון דולר.
                      <br /><br />אקסלנז שמנוהלת על ידי רפי ורנר, העריכה שמכירותיה ב-2018 יסתכמו ב-17-19 מיליון דולר כלומר צמיחה של 89% בממוצע וימשיכו לצמוח ב-67% ב-2019 לרמה של 28-32 מיליון דולר . אקסלנז העריכה שמכירותיה ימשיכו לצמוח בעשרות אחוזים לשנה גם אחרי 2019 נוכח הערכה מחודשת של מספר בדיקות הנשיפה שנעשות כיום בלאבקורפ ופוטנציאל ההמרה בשוק בכללו ובלאבקורפ של בדיקות לגילוי הימצאותו של חיידק ההליבקטר פיילורי מבדיקות דם לבדיקות נשיפה וההנחיות המקצועיות בארה"ב שממליצות לבצע בדיקת נשיפה לאבחון הימצאותו של החיידק לפני לקיחת תרופות לטיפול בצרבת
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6179110">פיצויי ענק לאישה שנפלה עליה עגלת סופרמרקט</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.4257924.1500145752!/image/2418197664.jpg_gen/derivatives/landscape_108/2418197664.jpg" class="photo" width="150px" /></div><p style="font-family:sans-serif;">כמעט שבע שנים לאחר ששני נערים דחפו עגלת קניות ממעבר בקניון במנהטן ופצעו קשה אישה שהיתה ארבע קומות מתחת, חבר מושבעים החליט לפצות את האישה ומשפחתה ב-45 מיליון דולר.
                      <br /><br />האישה, מריון הדג'ס, ערכה באותו זמן קניות של ממתקים לליל כל הקדושים עם בנה דייטון, שהיה אז בן 13, בקניון איסט ריבר פלזה באוקטובר 2011. שני הנערים הניפו את העגלה מעל הגדר; היא נפלה מגובה של יותר מ-20 מטר ופגעה בראשה של הדג'ס. 
                      <br /><br />הדג'ס הפסיקה לנשום והובהלה לבית החולים. היא סבלה מפגיעה מוחית קשה וגם כיום היא מתמודדת עם פגיעה ביכולות הקוגניטיביות, ראייה כפולה, אי-שליטה בסוגרים ואובדן זיכרון, לטענת עורך דינה תומאס מור. 
                      <br /><br />הדג'ס ומשפחתה תבעו את הקניון ואת חברת האבטחה פלמד סקיוריטי סרוויסס, שלפי החוזה אחראית על אבטחת האזורים המשותפים בקניון. ביום שישי, חבר מושבעים בן שישה אנשים החליט על פיצויים של 41 מיליון דולר להדג'ס, 2.5 מיליון דולר לבנה ו-2 מיליון דולר לבעלה. הם קבעו כי לשני הנערים שהשליכו את העגלה, בני 12 ו-13 בשעתו, יש 10% מהאחריות על המקרה, חברת האבטחה אחראית ב-25% והקניון נושא באחריות של 65%.
                      <br /><br />ההגנה יכולה לערער על גובה הפיצוי, ושופט יכול להחליט להוריד את הסכום. שני הנערים שהשליכו את העגלה נעצרו והורשעו כקטינים. הדג'ס לא תבעה אותם.
                      <br /><br />בהצהרתו לבית המשפט, מור אמר כי חברת האבטחה ידעה שיש מקרים נשנים של השלכת חפצים מהמעברים, והדבר מהווה סכנה לעוברים והשבים, ולמרות זאת הקניון לא פעל בנושא כראוי. עורך הדין של חברת האבטחה הודיע כי החברה תערער על החלטת המושבעים. 
                      <br /><br />הדג'ס, בת 53, עבדה כחברת ועד בארגון צדקה והיתה גם מתווכת נדל"ן. סרטון וידיאו מהקניון הראה כי שלושה נערים היו יחד בקומה הרביעית רגע לפני השלכת העגלה מטה. אחד מהם ניסה לעצור את השניים האחרים מלזרוק את העגלה. אז הוא ברח והשניים הנותרים הרימו את העגלה מעבר למעקה. העגלה נתקעה לרגע על המעקה, עד שאחד הנערים נתן לה דחיפה נוספת. הדג'ס התמוטטה במקום.
                      <br /><br /></p><h2 style="font-family:sans-serif;"><a href="https://www.themarker.com/realestate/.premium-1.6177862">מי ירוויח מהתוכנית החדשה שחולדאי מקדם בשדה דב?</a></h2><p style="font-family:sans-serif; font-weight:bold;">ראש עיריית תל אביב יציג לאישור הוועדה המקומית תוכנית שתבטיח את המשך הפעילות של שדה דב ■ "התוכנית של חולדאי סותרת תוכניות שהמדינה קידמה ארבע שנים - ופוגעת בזכויות של בעלי קרקעות רבים" ■ כחלון ינסה לקדם תיקון חוק הפוך - שיקדים את סגירת השדה</p><div id="photo-container"><img src="https://www.themarker.com/polopoly_fs/1.6177861.1529176156!/image/3320051972.jpg_gen/derivatives/landscape_108/3320051972.jpg" class="photo" width="150px" /></div><p style="font-family:sans-serif;"></p></body></html>