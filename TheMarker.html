<DOCTYPE html><html dir="rtl"><body><h1 style="font-family:sans-serif;">TheMarker - כל פרשנויות היום</h1><h2 style="font-family:sans-serif;"><a href="https://www.themarker.com/career/1.6177841">חינוך טכנולוגי - אמצעי בעייתי לצמצום האי־שוויון</a></h2><p style="font-family:sans-serif; font-weight:bold;">על המעסיקים להוביל לשיפור ראוי בעקומת השכר של העובדים המקצועיים, מעבר לנקודת הכניסה  לשוק העבודה</p><div id="photo-container"><img src="https://www.themarker.com/polopoly_fs/1.3024529.1470028547!/image/865684484.jpg_gen/derivatives/landscape_108/865684484.jpg" class="photo" width="150px" /></div><p style="font-family:sans-serif;">השיח הציבורי בדבר החינוך התיכוני המקצועי־טכנולוגי בישראל נע בין התנגדות נמרצת לתמיכה נלהבת. המתנגדים מקשרים בין השכלה מקצועית־טכנולוגית להסללה וליצירת פערים חברתיים־כלכליים, במיוחד בין מזרחים לאשכנזים. התומכים, לעומתם, רואים מערכת חינוך המספקת כישורים תעסוקתיים — ובכך תורמת לרווחה הכלכלית של הפרט ולשגשוג התעשייה והכלכלה.
                      <br /><br />בין התומכים בולט נשיא התאחדות התעשיינים, שרגא ברוש, הקורא להרחיב ולחזק את מערכת החינוך המקצועית־טכנולוגית, כך שתספק לתעשיינים כוח עבודה מיומן (TheMarker, 22.5.2018). איננו חולקים על קריאתו, אלא שבדבריו שיקף ברוש תפישה צרה של החינוך המקצועי־טכנולוגי, והציג עובדות שיש להעמיד על דיוקן.
                      <br /><br />ברוש טוען שהחינוך המקצועי־טכנולוגי מספק מסלול לקריירה מצליחה ומתגמלת; שאינו מייצר אי־שוויון באמצעות הסללה; ששיעור הזכאים לבגרות בקרב בוגריו "כמעט זהה לזה שבחינוך העיוני"; ושאף אם בוגריו לא השלימו בגרות, הם ייכנסו לשוק העבודה עם תעודת מקצוע, המשמשת רשת ביטחון ומבטיחה תעסוקה ראויה. ואולם, חלק מקביעותיו של ברוש אינן מבוססות.
                      <br /><br />אין להתעלם כמובן מיתרונות החינוך המקצועי־טכנולוגי. הכשרה מקצועית־טכנולוגית עדיפה על פני היעדר השכלה תיכונית: היא מציידת את בוגריה בכישורים המקלים על בוגריהם להשתלב בשוק העבודה; והיא מספקת למעסיקים כוח אדם מיומן התורם להגדלת הפריון במשק.
                      <br /><br />אלא שהחינוך התיכוני המקצועי־טכנולוגי בישראל אינו עשוי מקשה אחת. הוא כולל מסלולים (הנדסי, טכנולוגי, ומקצועי) המרובדים על בסיס רקע חברתי־כלכלי ויכולות לימודיות, שמשפיעים באופן ישיר ודיפרנציאלי על הישגים השכלתיים, תעסוקתיים וכלכליים עתידיים של בוגריהם. כדי להבין את השלכות החינוך המקצועי־טכנולוגי על האי־שוויון בחברה הישראלית (ובמדינות מערביות אחרות) חשוב להכיר בכך שעיקר האי־שוויון בישראל מתנקז לכדי פערים כלכליים בין בעלי תואר אקדמי לחסרי תואר אקדמי.
                      <br /><br />תנאי מרכזי בישראל ללימודים אקדמיים הוא הצלחה בבחינות הבגרות. אלא ששיעורי הזכאות לתעודת בגרות נמוכים ברוב המסלולים המקצועיים־טכנולוגיים. אמנם במסלול ההנדסי, הכולל רק שליש מתלמידי המסלולים המקצועיים־טכנולוגיים (וכשישית בלבד מתלמידי התיכון), שיעורים אלה גבוהים מאוד (כ–80%) — אך ביתר המסלולים המקצועיים־טכנולוגיים הם נמוכים מאוד (כ-45%) בהשוואה לכ–70% במסלולים העיוניים. מחקרים מלמדים שלמידה במסלולים המקצועיים־טכנולוגיים הנמוכים פוגעת בסיכויי התלמידים להגיע לתואר אקדמי. הדבר היה נכון בעבר, ונכון גם כיום.
                      <br /><br />טענה נפוצה היא שבוגרי החינוך המקצועי־טכנולוגי נהנים בשוק העבודה מיתרון על פני בוגרי החינוך העיוני. המחקר אכן מורה על היתרון של המסלול ההנדסי, וכן על היתרון של בוגרי יתר המסלולים המקצועיים־טכנולוגיים, בכניסה לשוק העבודה על פני חסרי השכלה תיכונית ועל פני בעלי השכלה עיונית. ואולם, מחקרים עדכניים מגלים שיתרון זה נשחק ואף הופך לחיסרון ככל שחולף הזמן מסיום הלימודים. כשמצרפים לכך את היתרון של בוגרי המסלולים העיוניים (וההנדסיים) להשיג תואר אקדמי, הרי שהפערים התעסוקתיים והכלכליים בין בוגרי המסלולים המקצועיים־טכנולוגיים הנמוכים למסלולים העיוניים אף מתעצמים עם הזמן.
                      <br /><br />יש להכיר בכך שלהכשרה מקצועית־טכנולוגית יש עלויות, נסתרות לעתים, שיש מי שיידרש לשלמן. לשיטתו של ברוש, את החשבון יש להשית על המדינה ועל תלמידים מרקע חברתי־כלכלי נמוך יחסית — הנוטים להגיע, גם אם מבחירה ולא בשל הסללה כפויה — למסלולי לימוד שלא מצליחים לספק אופק השכלתי ותעסוקתי ראוי.
                      <br /><br />על המעסיקים לספוג חלק מעלויות אלה אם רצונם בשותפות אמת עם המדינה. במיוחד, עליהם להוביל לשיפור ראוי בעקומת השכר של העובדים המקצועיים, מעבר לנקודת הכניסה לשוק העבודה, במטרה לעודד תלמידים מכלל שכבות האוכלוסייה להעדיף את החינוך המקצועי־טכנולוגי על פני החינוך העיוני. בכך הם יתרמו להכשרה של כוח עבודה מיומן לתעשייה, בלי להעמיק פערים חברתיים וכלכליים על בסיס מסלול הלימודים.
                      <br /><br />פרופ' יעיש מלמד בחוג לסוציולוגיה, אוניברסיטת חיפה; פרופ' שביט מלמד בחוג לסוציולוגיה ואנתרופולוגיה, אוניברסיטת תל אביב, וראש תוכנית מדיניות חינוך במרכז טאוב לחקר המדיניות החברתית בישראל; ד"ר גבאי אגוזי מלמדת במחלקה לסוציולוגיה ואנתרופולוגיה, אוניברסיטת בר אילן
                      <br /><br /></p><h2 style="font-family:sans-serif;"><a href="https://www.themarker.com/allnews/7.3399383/.premium-1.6177887">לכודים: כמה זמן תחזיק ישראל ריבית נמוכה מבארה"ב</a></h2><p style="font-family:sans-serif; font-weight:bold;">העלאות הריבית בארה"ב, ואולי גם הרמזים שמגיעים מאירופה על כוונה לצמצם את המדיניות המוניטרית המרחיבה, עשויים להביא להעלאת ריבית כלשהי בישראל בחודשים הקרובים</p><div id="photo-container"><img src="https://www.themarker.com/polopoly_fs/1.5958743.1522314573!/image/1892022970.jpg_gen/derivatives/landscape_108/1892022970.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/news/politics/.premium-1.6179167">יוציאו לתעשייה האווירית את המיץ? 3 הערות על עסקת המל"טים עם גרמניה</a></h2><p style="font-family:sans-serif; font-weight:bold;">עסקת הענק שהוכרזה בשבוע שעבר בין גרמניה לתעשייה האווירית בסך 600 מיליון דולר היא אכן סיבה לחגיגה, ותאפשר לשמר קשר לאורך שנים מול הצבא הגרמני</p><div id="photo-container"><img src="https://www.themarker.com/polopoly_fs/1.3625530.1529221223!/image/3243847979.jpg_gen/derivatives/landscape_108/3243847979.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/advertising/1.6177213">למי אכפת מפרטיות כשמקבלים הנחה</a></h2><p style="font-family:sans-serif; font-weight:bold;">בניגוד לתפישה הרווחת, הלקוחות נותנים אמון במסרים המועברים אליהם בערוצים השיווקיים, ואף צמאים לתקשורת ישירה עם מותגים שרמת האמון שלהם גבוהה</p><div id="photo-container"><img src="https://www.themarker.com/polopoly_fs/1.6177243.1529084626!/image/3910626676.jpg_gen/derivatives/landscape_108/3910626676.jpg" class="photo" width="150px" /></div><p style="font-family:sans-serif;">לקוחות כיום מצפים שמותגים יתקשרו איתם, ולא מתפלאים כשהם מקבלים פרסומות המתבססות על הרגלי הגלישה שלהם. למעשה, הם די מצפים מהמפרסמים שיהיו שם בשבילם. כיצד השינוי משפיע על מערכת היחסים בין הלקוחות למותגים?
                      <br /><br />את הלקוחות של היום כבר קשה להפתיע. הם יודעים כי הרגלי הגלישה שלהם מספקים מידע רב למפרסמים, וכי ניתן לדעת עליהם מידע כמו מיקום מדויק, העדפות קולינריות, אתר חדשות מועדף ואפילו מידת המכנסיים (לפני ואחרי הדיאטה). 
                      <br /><br />יותר ויותר צרכנים מבינים כיום כי לעקבות הדיגיטליים שהם משאירים יש גם יתרונות עבורם. ההבנה הזו משנה את מערכת היחסים בין הצרכנים למותגים: צרכנים רבים מחפשים תקשורת קבועה עם מותגים, שמותאמת להעדפותיהם ויכולה להניב עבורם תועלות משמעותיות.
                      <br /><br />כמעט כולנו נותנים את המייל האישי שלנו ללא הרבה מחשבה כדי לקבל הנחה על מוצר או הצעה המותאמת לצרכינו. אנחנו נפרט את העדפותינו כדי לקבל תוכן המותאם לנו, נאשר שימוש בתמונות מהנייד שלנו בשביל להוריד אפליקציה לעריכת תמונות, נספק נתונים פיזיים שלנו לאפליקציית ריצה, ונשתף את חיינו האישיים בפייסבוק ובאינסטגרם למרות ואולי מכיוון שאנחנו יודעים שהכל חשוף ומתועד.
                      <br /><br />מחקר של Trust &amp; Predictive Technologies מ–2016 מראה כי 54% מהצרכנים מוכנים לשתף בקלות את המייל שלהם תמורת הנחה על מוצר. אצל דור ה–Y התופעה מתעצמת — 54% מעוניינים בשירותים שיזהו את מצב רוחם ויתאימו הצעות שיווקיות עבורם באותו רגע נתון.
                      <br /><br />מחקר אחר מ–2017, של חברת Meaningful Brands, טוען כי 84% מהצרכנים מצפים שהמותגים יתקשרו איתם. נתון זה מציג את רמת האמון של הלקוחות במותגים עצמם, ומעלה שאלה אחרת: האם עידן ההמלצות מחברים מגיע לסיומו? 
                      <br /><br />כנראה שלא. אך בניגוד לתפישה הרווחת, הלקוחות נותנים אמון במסרים המועברים אליהם בערוצים השיווקיים, ואף צמאים לתקשורת ישירה עם מותגים שרמת האמון שלהם גבוהה.
                      <br /><br />אין צורך להתחבא מאחורי כתבות תוכן עלומות או להסתמך על המלצות של צד שלישי; אפשר פשוט לספק לצרכנים תוכן רלוונטי ומועיל, ולהקפיד תמיד לעמוד מאחורי הבטחת המותג.
                      <br /><br />כזה הוא המהלך השיווקי של שמפו פנטן בארה"ב. המותג יצר שיתוף פעולה עם ערוץ מזג האוויר והשיק את #haircast — מבזקי תחזית לשיער. המבזקים, המבוססים על נתוני הצרכניות, מתריעים מבעוד מועד על סבירות גבוהה ל–bad hair day, בשל תנאי מזג האוויר, ומאפשרים להן להיערך בהתאם. השירות הרלוונטי הזה יצר מעורבות רבה — מאות אלפי נשים נרשמו לשירות והיו מעורבות בשיח עליו ברשת. והכי חשוב — בתקופת הקמפיין נרשמה עלייה של 10% במכירות המותג.
                      <br /><br />במציאות הנוכחית, הקשר של המפרסמים עם הצרכנים משנה את פניו. המפרסמים צריכים למצוא את האיזון הנכון ולהקפיד לא להגזים, לא להציף ולא להשתלט על המרחב הדיגיטלי, אלא לתת לצרכן את הערך המוסף שהוא מחפש. המפרסמים צריכים למקסם את הכלים שברשותם כדי לאסוף על הצרכן את המידע הרלוונטי ביותר, כדי להעניק לו חוויית קנייה מדויקת וטובה יותר. אם יעשו זאת, לא רק שהצרכנים לא יברחו ממסרים פרסומיים, הם אפילו ירצו לראות אותם בפיד שלהם באופן קבוע.
                      <br /><br />הכותבת היא סמנכ"לית השיווק של המסלול האקדמי המכללה למינהל
                      <br /><br /></p><h2 style="font-family:sans-serif;"><a href="https://www.themarker.com/law/1.6177208">הגבלת יכולת המדינה לערער על פסק דין - מוצדקת</a></h2><p style="font-family:sans-serif; font-weight:bold;">המפקפקים בהצעת החוק טוענים טענה שובת לב: עינוי הדין שנגרם לנאשם הוא אכן קשה מנשוא, אך האמת קודמת לכל</p><div id="photo-container"><img src="https://www.themarker.com/polopoly_fs/1.6164334.1529085612!/image/3555941453.jpg_gen/derivatives/landscape_108/3555941453.jpg" class="photo" width="150px" /></div><p style="font-family:sans-serif;">באחרונה הגיש ח"כ דוד אמסלם (הליכוד) הצעת חוק, שלפיה התביעה לא תוכל לערער על פסק דין שבו זוכה נאשם, אלא בעבירות חמורות, וגם זאת תוך בקשת רשות בלבד, ולא בזכות. הצעת החוק אינה מבחינה בין ערעור על זיכוי (מלא או חלקי) לבין ערעור על קולת העונש במקום שבו הורשע הנאשם. כיום, הפררוגטיבה אם לערער אם לאו מסורה לגורמי התביעה, ללא מגבלה חוקית כלשהי. 
                      <br /><br />הצעת החוק עוררה תגובות חריפות, ונראה שהן מתמקדות במציע עצמו, ולא בגופה של ההצעה. כך, בית המשפט העליון כבר קבע כי אין זה מובן מאליו שעל זיכויו של אדם קיימת זכות ערעור לפרקליטות. וכך, למשל, הדין בארה"ב אינו מאפשר לתביעה לערער על פסק דין של זיכוי, ואף רואה בכך משום פגיעה בתיקון החמישי לחוקה. 
                      <br /><br />הצעת החוק מונה שני טעמים: כוחה הרב של המדינה לעומת האזרח, והעובדה שערעור המדינה יוצר "סיכון כפול", שכן הנאשם למעשה עומד לדין פעמיים. 
                      <br /><br />המפקפקים בהצעת החוק טוענים טענה שובת לב: עינוי הדין שנגרם לנאשם הוא אכן קשה מנשוא, אך האמת קודמת לכל. אם הנאשם יורשע בערעור, האמת תנצח והצדק ייעשה. אם אכן מדובר באדם חף מפשע, הזיכוי יישאר על כנו גם בערעור.
                      <br /><br />התשובה לטענה זו פשוטה: אין אמת משפטית אבסולוטית, ולכן ערעור אינו בהכרח מגלה את האמת. פסק הדין של ערכאת הערעור אינו בהכרח צודק או מגיע לחשיפת האמת יותר מאשר פסק הדין של הערכאה הדיונית. פסק הדין של ערכאת הערעור מבטא את יציבות השיטה, אך אין הוא מבטיח את חשיפת האמת. יתרה מזו: גם אם ניתן לאותו שופט להרהר שוב בהכרעתו — אם להרשיע או לזכות — אותו שופט יכול להגיע לתוצאה אחרת. ואם ניתן לו להרהר בכך פעם שלישית, ייתכן שישנה את דעתו בשנית. 
                      <br /><br />דוגמה מאלפת היא פסקי הדין שניתנו בעניינו של הרב עוזי משולם: תחילה הורשע משולם בבית המשפט המחוזי, ונגזר עליו עונש של שמונה שנות מאסר. משולם עירער, ובבית המשפט העליון הוחלט לזכותו מחלק מהעבירות שבהן הורשע ועונשו הופחת על ידי השופטים אהרון ברק ודליה דורנר. המדינה הגישה בקשה לדיון נוסף בתיק, שבו הוחלט להרשיע את משולם באחת מהעבירות שמהן זוכה — מה שהביא להחמרת עונשו. 
                      <br /><br />בין המרשיעים היה לא אחר מאשר השופט ברק. ברק הודה כי בפסק הדין הקודם של בית המשפט העליון "נפלו טעויות", שלהן — כך כתב — "הייתי שותף, כאחד מחברי ההרכב. משמע, מודה אני בטעותי ומבקש לתקנה". מהי האמת המשפטית? האם משולם אשם או לא? ואם ברק היה צריך לבחון את המקרה בשלישית, מה הייתה התוצאה? לעולם לא נדע. 
                      <br /><br />לכן, מכיוון שאין אמת משפטית אחת, אין סיבה להעדיף בחינה שנייה או שלישית של אותו מקרה פלילי, ויש לעצור אחרי הבחינה הראשונה. ערעור מוסיף בוודאות לעינוי הדין, אך אינו מוסיף בהכרח לבירור האמת. הגשת כתב אישום היא אירוע מכונן בחייו של אדם. היא מעבירה אותו טלטלה אישית, ומתפרשת גם אל מחוזות אחרים: הנאשם נאלץ לשלם עבור הגנתו, להתמודד עם אווירה ציבורית אשר לעתים אינה מבחינה בשוני התהומי בין "נאשם בעבירה" לבין "מורשע בעבירה", להתמודד עם השלכות משפחתיות ועסקיות היכולות לבוא לידי ביטוי בהימנעות גופים שונים מהתקשרויות עסקיות עד ל"מיצוי הבירור המשפטי".
                      <br /><br />לכן, משזוּכָּה אדם, יש להפסיק את עינוי הדין, אפילו אם ייתכן שאילו היה מוגש ערעור היתה משתנה התוצאה. מניעת עינוי הדין חשובה מהדין עצמו. על עינוי הדין חרבה ירושלים פעם אחת. לא עוד. 
                      <br /><br />הכותבים הם עורכי דין, מומחים לעבירות צווארון לבן ומשפט פלילי
                      <br /><br /></p><h2 style="font-family:sans-serif;"><a href="https://www.themarker.com/career/1.6177211">יעדי התעסוקה מתעלמים מהבעיות של הערבים והחרדים</a></h2><p style="font-family:sans-serif; font-weight:bold;">לגורמים ממשלתיים אין די מידע רלוונטי כדי להבין את השינויים העוברים על הקהילה והמשפחה החרדית בשני העשורים האחרונים. זאת, בעיקר בשל הנטייה של מנהגי הקהילה ואוכלוסייתה לצמצם את שיתוף הפעולה עם חוקרים חיצוניים</p><div id="photo-container"><img src="https://www.themarker.com/polopoly_fs/1.6177210.1529169747!/image/1208154476.jpg_gen/derivatives/landscape_108/1208154476.jpg" class="photo" width="150px" /></div><p style="font-family:sans-serif;">בקרוב תפרסם הממשלה את המלצות הוועדה המיוחדת לבחינת יעדי התעסוקה לעשור הבא. על ההמלצות ניתן ללמוד כבר עתה מהפרסומים באתר הוועדה. צפוי שהוועדה הנוכחית תעסוק בהערכותיה של קודמתה, שכן מתחייבת הפקת לקחים מעמיקה מהסטיות בין היעדים שנקבעו לבין ההתפתחויות בפועל. 
                      <br /><br />כבר עתה נראה כי הסטייה בשיעור התעסוקה לכלל האוכלוסייה בישראל ביחס לתוכנית היעדים ל–2020 צפויה להיות נמוכה מאוד, כ–2%. היא נמוכה כי עדיין גדולה מאוד השפעת האוכלוסייה היהודית (ללא חרדים) על הנעשה בשוק העבודה, המהווה כיום כ–80% מכלל כוח העבודה בישראל. 
                      <br /><br />למרות הקשיים בבניית תוכנית יעדים לטווח ארוך, מבחנה הגדול של תוכנית כזו הוא דווקא בהערכות הוועדה לגבי אוכלוסיות המשנה — חרדים וערבים — שבהן ממקדת הממשלה מאמצים ותקציבים ניכרים. ב–3 מתוך 6 אוכלוסיות משנה שבחנה והעריכה הוועדה את יעדיהם התעסוקתיים בעבר, נמצאו סטיות גדולות יחסית: בקרב חרדים הסטייה היתה 23%+, בקרב חרדיות 14%- ובקרב ערביות 15%-.
                      <br /><br />הסטיות הגדולות הללו יכולות לנבוע משתי סיבות חשובות לתוכנית שתיבנה לעשור הבא: ראשית, הנחות ותפישות שגויות. תעסוקת נשים ערביות היא דוגמה טובה לכך. ככלל, המלצותיהן של וועדות שפעלו בעבר בתחומי קידום תעסוקת ערביות נוטות למה שאני מבקש לכנות "תסמונת גישת ההיצע". כלומר, הן התבססו על גישה הרואה את מרחב הפתרונות התעסוקתיים כשייך בעיקר לעולם התוכן של יצירת כישורי היצע כוח האדם ושינויים תרבותיים — בלשון מטפורית, "תנו להם חכות" — תוך התעלמות מהבעיה המרכזית של היעדר מקומות עבודה זמינים התואמים את כישורי המצטרפות לשוק העבודה והעונים על חסמי יוממות. 
                      <br /><br />השיעור הגבוה כל כך של נשים ערביות העובדות במשרה חלקית בעל כורחן ומתייאשות מחיפוש עבודה מלמד כי הוועדה ותוכניות העבודה היו אמורות להתמקד הרבה יותר בפתרונות לצמצום חסמים הבולמים יצירת מקומות עבודה ופחות בהמלצות לשיפור וטיוב של היצע כוח האדם. חכות אינן אפקטיביות כאשר הים רדוד, וכל שכן אם הוא נוטה להתייבש בחלקים מסוימים שלו. 
                      <br /><br />הסטייה הגדולה מתוכנית היעדים הממשלתית לתעסוקת חרדיות וחרדים בעשור הנוכחי יכולה להעיד על חסם משמעותי נוסף לאלה הנידונים כיום, שמתייחסים בעיקר לכישורי היצע, מחסור במקומות עבודה מתאימים, אפליה ודעות קדומות נגד האוכלוסייה החרדית. חסם זה קשור להבנה של הנעשה בקרב אוכלוסייה ייחודית זו בתחומי שוק העבודה. 
                      <br /><br />ככל הנראה, לגורמים ממשלתיים אין די מידע רלוונטי כדי להבין את השינויים העוברים על הקהילה והמשפחה החרדית בשני העשורים האחרונים. זאת, בעיקר בשל הנטייה של מנהגי הקהילה ואוכלוסייתה לצמצם את שיתוף הפעולה עם חוקרים חיצוניים לקהילה בנושאים רגישים בעלי משמעות להבנת התנהגות החרדים בשוק העבודה. 
                      <br /><br />הקמתו של המכון החברתי־חרדי למחקרי מדיניות על ידי יזמים חרדים, שבראשו עומדים חוקרים חילונים ממוסדות מחקר אקדמיים, הפועלים בשיתוף עם חוקרים חרדים, היא תשתית טובה להרחבת הידע ושיטות החקירה הנחוצות — דבר שעד כה לא התאפשר, מה שפגע בהבנת הנעשה באוכלוסייה החרדית. 
                      <br /><br />תוכנית היעדים התעסוקתיים לעשור הבא תוכיח עד כמה הפקת הלקחים בתוכנית הנוכחית היתה רחבה ועמוקה דיה.
                      <br /><br />הכותב הוא לשעבר מנהל המחקר במשרד הכלכלה
                      <br /><br /></p><h2 style="font-family:sans-serif;"><a href="https://www.themarker.com/opinion/1.6177112">הסיכוי להיגמל מהסמארטפון - ואיך זה קשור לסוד להצלחה בחיים</a></h2><p style="font-family:sans-serif; font-weight:bold;">שינוי הרגלים דורש מהגוף אנרגיה מנטלית שתאפשר למערכת להילחם בפיתויים. לא ניתן להחליט על דיאטה בלי להותיר לגוף אנרגיה להתמודד עם הפיתוי</p><div id="photo-container"><img src="https://www.themarker.com/polopoly_fs/1.2247844.1392750975!/image/3407135670.jpg_gen/derivatives/landscape_108/3407135670.jpg" class="photo" width="150px" /></div><p style="font-family:sans-serif;">מנתונים חדשים עולה כי קיימת מגמה של הפחתת השימוש בסמים ואלכוהול בקרב בני נוער. תופעה זו נזקפת לזכות לא אחר מאשר השימוש המאסיבי בסמארטפונים, שעלה במקביל לירידה שנרשמה בשימוש בסמים, באלכוהול ואפילו בפורנו. אמנם טרם קיבלנו אינדיקציה לקשר סיבתי בין הדברים, אך ידוע שהשימוש בנייד מערב את מערכת התגמול, אותה מערכת במוחנו המעורבת בהתמכרויות, ועונה על הצורך בריגושים מידיים.
                      <br /><br />על אף שנשמעו קולות המברכים על השינוי במגמה, מוקדם מדי לשמוח. נראה שהחלפנו התמכרות אחת באחרת, מעט יותר זמינה, חוקית וקלה להשגה. השאלה היא האם מעבר להחלפה של התמכרות אחת באחרת, יש סיכוי להתשחרר מהתלות?
                      <br /><br />מבחן המרשמלו
                      <br /><br />כדי לענות על השאלה, נחזור אחורה בזמן לראשית שנות ה-70. פסיכולוג בשם וולטר מישל הזמין קבוצה של ילדים בני ארבע למעבדה הפסיכולוגית שניהל באוניברסיטת סטנפורד. הילדים נשאלו את השאלה הפשוטה הבאה: האם אתה אוהב מרשמלו? התשובה כצפוי, היתה תמיד חיובית.
                      <br /><br />לאחר מכן הציע מישל לילדים לאכול מרשמלו אחד עכשיו, או לחלופין, לחכות כמה דקות, עד שיסיים כמה סידורים מחוץ לחדר, ואז יוכלו לאכול שניים. כל הילדים ללא יוצא מן הכלל בחרו לחכות, איזה ילד לא יעדיף לקבל יותר ממתקים?
                      <br /><br />לפני שיצא מישל החדר, אמר לכל ילד שאם הוא מרגיש שאינו מסוגל להתאפק, שיצלצל בפעמון וברגע שהוא יחזור, הילד יוכל לאכול את המרשמלו, אבל הסביר שבכך הם מוותרים על האפשרות לאכול מרשמלו נוסף. בודדים בלבד הצליחו להתאפק 15 דקות, בעוד רובם חיכו פחות מדקה אחת וצלצלו בפעמון. אחרים פשוט אכלו את המרשמלו ברגע שמישל יצא מן החדר ואפילו לא טרחו לצלצל.
                      <br /><br />מה מוביל את הילדים לוותר על יותר ממתקים?
                      <br /><br />המין האנושי שרד הודות למערכת הרגשית, שהתפתחה בשלב מוקדם מאוד באבולוציה. תפקיד מרכזי במערכת ממלאת האמיגדלה, מבנה קטן בצורת שקד שנמצא במוח, שהשתמרה עד היום בצורה כמעט מושלמת. לאמיגדלה תפקיד מרכזי בתגובות פחד, אגרסיה והתנהגויות הקשורות למין ותשוקה. היא תוביל אותנו להעדיף גלידה על פני סלרי בגלל הערך הקלורי הגבוה שהיא מספקת, להגביר דופק למראה בחורה יפה ולהגיב בדפיקות לב מואצות לרחש הנשמע בסמטה חשוכה. תפקידה להצית תגובות אוטומטיות ומהירות שלא מערבות חשיבה מאומצת, כמו לרצות לאכול מרשמלו עכשיו.
                      <br /><br />מי שאמור לסייע לנו לשלוט במערכת הוא אזור במוח הנקרא הקורטקס הפרה-פרונטלי, הקשור בוויסות דחפים, דחיית סיפוקים ותכנון לטווח ארוך. לעומת האמיגדלה, שמלווה אותנו מהיום הראשון לחיינו, אזור זה מתחיל את התפתחותו בסביבות גיל 4. בעוד התהליך הרגשי גורם לנו לפעול למילוי הדחף באופן מיידי, המערכת הקרה מאפשרת לנו במקרים מסוימים להתעלות מעל הרגש, הדחפים והאינסטינקטים. בין שני סוגי החשיבה, הרגשי והרציונלי, שורר מאבק איתנים, המאבק בין ההיגיון לרגש.
                      <br /><br />המרכיב הסודי להצלחה בחיים
                      <br /><br />הגענו ל-1985, בני הארבע עומדים לסיים את התיכון. מישל יושב לאכול ארוחת ערב עם בתו, שהיתה אחת הנבדקות בניסוי. מישל מתעניין בחבריה ללימודים, אותם ילדים שהשתתפו במבחן המרשמלו. הוא שואל אקראית, מה עם דיוויד, מה עם לינדה. בעוד היא עונה הוא מתחיל לחשוב שאולי יש קשר בין ביצועיהם במבחן המרשמלו והישגיהם כיום, ומחליט לייצר פרופיל אישיותי מקיף עבור כל נבדק.
                      <br /><br />ניתוח הנתונים העלה מתאם גבוה בין התנהגותו של בן הארבע שהמתין לקבלת הממתק לבין התנהגותו כמתבגר. הילדים שצילצלו בפעמון כעבור דקה בלבד סבלו מבעיות התנהגות רבות בבגרותם; התקשו להתמודד עם מצבי לחץ, קיבלו ציונים נמוכים יותר בביה"ס ונטו להשתמש בסמים, לצרוך אלכוהול ולהיות מעורבים באלימות. ציוניהם בבחינה הפסיכומטרית היו נמוכים ב-210 נקודות בממוצע. למעשה, נמצא כי מבחן המרשמלו ניבא את ציוניהם בשנה הראשונה באוניברסיטה, באופן מדויק יותר משניבאו אותם מבחני המשכל (I.Q.).
                      <br /><br />אינטיליגנציה יכולה לנבא הצלחה בחיים באופן חלקי בלבד. המנבא הטוב ביותר של הישגים הוא היכולת לוויסות עצמי. אותה יכולת שמאפשרת לנו להתעלם מהסחות הנייד בזמן לימוד למבחן, לקום בחמש בבוקר לריצה למרות הפיתוי לחזור לישון ולהזמין סלט פירות בזמן שכולם אוכלים קינוח עם קצפת.
                      <br /><br />כולנו מונעים על ידי דחפים, חלקנו בוחרים להתערב
                      <br /><br />בסריקות מוח נמצא כי אצל נבדקים שלא הצליחו להתאפק נרשמה פעילות רבה יותר במערכת הרגשית המעורבת בסיפוק צרכים מיידי, ואילו אצל אלו שהצליחו להתאפק נרשמה פעילות ערה באזור הקורטקס הפרה פרונטלי האחראי על שליטה בדחפים. היו אלה הילדים שכיסו את עיניהם, הפנו את מבטם, הסיחו דעתם מהממתק.
                      <br /><br />מחקרים שבחנו ילדים שאובחנו כבעלי הפרעת קשב וריכוז המלווה בהיפראקטיביות (ADHD) מוכיחים גם הם את הקשר בין יכולת פרונטלית ליכולת לרסן דחפים רגשיים. הפרעה זו מובילה לחוסר יכולת לווסת דחפים, כך שהסחות דעת חסרות חשיבות הופכות למטרד של ממש.
                      <br /><br />אז מה, או שיש לי את זה או שאין?
                      <br /><br />עד אז הטענה הייתה שהיכולת לוויסות עצמי היא תכונה מולדת, כישרון שיש לחלקנו, טענה שלא עוררה סקרנות אקדמית רבה. השערה נוספת שנשמעה מעת לעת היתה שמדובר באנרגיה, משאבים מנטליים זמינים, כך שאם 'נבזבז' אותם על פתרון בעיה מתמטית מורכבת, היא תישחק ולא תאפשר לגלות סבלנות לבן הארבע שצורח מהסלון שבא לו עוד שוקולד, או לעמוד בהחלטתנו מהבוקר לאכול סלט לארוחת ערב במקום לסיים את שתי חתיכות הפיצה שנותרו במגש.
                      <br /><br />החוקרים באותה תקופה בחרו שלא להתמודד עם השערת האנרגיה, בגלל הקשר המרומז למודל הדינמי של פרויד, שעל פיו הנפש מונעת על ידי אנרגיה שנעה בין חלקי הנפש השונים.
                      <br /><br />ניסוי העוגיות שכונה גם רשעות לשמה
                      <br /><br />מי שהיה אמיץ דיו לבחון זאת, היה חוקר בשם רוי באומייסטר. הוא ועמיתיו ביקשו מסטודנטים לוותר על ארוחת צהריים והכניסו אותם לחדר המריח מעוגיות שזה עתה יצאו מהתנור. בפניהם הונחו שתי קערות, האחת מכילה עוגיות שוקולד צ׳יפס והשנייה צנוניות. מחצית הסטודנטים הונחו להתעלם מהצנוניות ולאכול רק מהעוגיות והשאר הונחו להתעלם מהעוגיות ולאכול כאוות נפשם מהצנוניות.
                      <br /><br />אוכלי הצנוניות נראו מיוסרים. אחד הסטודנטים הרים עוגייה, ליקק את השוקולד והחזיר לקערה, אחרים קרבו את העוגיות לאפם והתענגו על הריח, אך אף אחד מהם לא אכל מהעוגיות. בשלב השני של הניסוי התבקשו כל הסטודנטים לשרטט צורה גיאומטרית מבלי לחזור על אותו קו פעמיים. החידה לא היתה פתירה, לא היתה שום דרך לשרטט את הצורה מבלי לחזור על אותו קו פעמיים. נדרש כוח רצון רב כדי להתמיד במשימה, בייחוד לאור הניסיונות החוזרים שנכשלו.
                      <br /><br />"ניסויים בפסיכולוגיה הם בזבוז זמן מוחלט"
                      <br /><br />אוכלי העוגיות, עם מאגרים מלאים בכוח רצון, ניסו שוב ושוב להשלים את המשימה גם לאחר שהנסיין הודה להם וביקש שיעזבו. הם התמידו בניסיונות 19 דקות בממוצע יותר מאוכלי הצנוניות, שעשו את המינימום האפשרי, חלקם הניחו ידיים על השולחן ועצמו את עיניהם. הם כילו את כל שליטתם העצמית, ולא הצליחו למצוא את האנרגיה הנדרשת למשימה תובענית נוספת. אחד הסטודנטים הגדיל לעשות ואמר לנסיין שתחום הפסיכולוגיה מטופש וניסויים בפסיכולוגיה הם בזבוז זמן מוחלט.
                      <br /><br />אם שליטה עצמית היא כישרון, היינו מצפים לביצועים דומים בשתי המשימות, לעומת זאת אנרגיה, המסופקת למחזור הדם בדמות גלוקוז, מתכלה ממשימה למשימה. לכן כאשר אנו עייפים, רעבים או עצובים, ניטה להתפתות בקלות.
                      <br /><br />כשאנשים אומרים לי שהם רוצים להיגמל ולשנות הרגלים, השאלה הראשונה שאני שואלת היא מה שינית באורח החיים. שינוי הרגלים דורש מהגוף אנרגיה מנטלית שתאפשר למערכת להילחם בפיתויים. לא ניתן להחליט על דיאטה בלי להותיר לגוף אנרגיה להתמודד עם הפיתוי. אנשים מקבלים החלטות מסוג זה כל בוקר ועד הערב נכנעים. הדרך היחידה לשנות הרגלים כמו שימוש מופרז בנייד היא מאגרי שליטה עצמית. לא מדובר ביכולת מולדת לווסת דחפים אלא בחלוקה נכונה של משאבים מנטליים.
                      <br /><br /></p><h2 style="font-family:sans-serif;"><a href="https://www.themarker.com/markerweek/thisweek/.premium-1.6176296">המפלצת הכלכלית החדשה, והמקום המפתיע שבו משלמים 250 שקל בחודש בחשבון הסלולר</a></h2><p style="font-family:sans-serif; font-weight:bold;">בישראל רוב האזרחים מבינים שריכוזי כוח כלכליים פרטיים הם סכנה ברורה לדמוקרטיה, ואילו בארה"ב, שבה הבינו את זה לפני 100 שנה - שכחו את זה</p><div id="photo-container"><img src="https://www.themarker.com/polopoly_fs/1.6176295.1528996978!/image/2226780291.jpg_gen/derivatives/landscape_108/2226780291.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/.premium-1.6174824">ושוב המדינה מחלקת מתנות לעשירים - על חשבון כל השאר</a></h2><p style="font-family:sans-serif; font-weight:bold;">על פי הצעת חוק של ח"כ רועי פולקמן מכולנו יורחב הפטור ממס שוטף למשקיעים בניירות ערך במסלולי קופת גמל להשקעה ■ לא בטוח שזה יאיץ מכירה של דירות להשקעה, אבל זה בוודאות יעניק מתנת חינם למשקיעים בדיור ובשוק ההון ■ אז למה שר האוצר החברתי, משה כחלון, תומך בהצעה?</p><div id="photo-container"><img src="https://www.themarker.com/polopoly_fs/1.6174822.1528962690!/image/2402274930.jpg_gen/derivatives/landscape_108/2402274930.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/.premium-1.6176105">שרי אריסון: כמה כוונות טובות, אפס ביצועים עסקיים והרבה נזקים</a></h2><p style="font-family:sans-serif; font-weight:bold;">שרי אריסון פיזרה סביבה סיסמאות על "עשיית טוב". אבל המלים האלו לא הצליחו לשנות את המציאות ■ אריסון נכשלה: שיכון ובינוי נקלעה לסחרור בעקבות פרשת שוחד ושחיתות חמורה באפריקה, ובנק הפועלים פיקשש בכמעט כל דבר שקרה במערכת הפיננסית הישראלית</p><div id="photo-container"><img src="https://www.themarker.com/polopoly_fs/1.5979007.1528982953!/image/2312185804.jpg_gen/derivatives/landscape_108/2312185804.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/opinion/1.6174297">קודם לפיד, בהמשך כחלון: כך פוגעים השרים באוצר</a></h2><p style="font-family:sans-serif; font-weight:bold;">בעקבות ההסכם הקואליציוני האחרון, נהפך משרד האוצר גם למשרד הבינוי, השיכון, הקרקעות ותכנון הערים</p><div id="photo-container"><img src="https://www.themarker.com/polopoly_fs/1.6175853.1528974471!/image/1358789930.jpg_gen/derivatives/landscape_108/1358789930.jpg" class="photo" width="150px" /></div><p style="font-family:sans-serif;">למשרד האוצר יש תפקיד ייחודי ושונה מכל יתר משרדי הממשלה. בניגוד למשרדים אחרים, משרד האוצר הוא משרד מטה שמתכנן את המדיניות המקרו־כלכלית ואת מדיניות המסים, קובע את מצרפי תקציב המדינה, מתכנן (יחד עם משרדי הממשלה האחרים) את תקציב המדינה המפורט, מתקצב (לאחר אישור התקציב בכנסת) את המשרדים הביצועיים ובוחן במהלכה של שנת התקציב את ביצוע התקציב על ידי כל אחד ממשרדי הממשלה. הוא גם מוביל את מדיניות השכר ואת הסכמי העבודה במגזר הציבורי.
                      <br /><br />מלבד משרד ראש הממשלה, האוצר הוא המשרד היחיד בממשלה שאמור לראות את התמונה הגדולה והשלמה של כלל המשק והחברה, בזמן שיתר המשרדים חותרים להישגים בתחומים ספציפיים (חינוך, ביטחון, תחבורה, רווחה, וכו'). משרד האוצר אמור לקחת בחשבון את מגבלת התקציב שתוחמת את סך הוצאות הממשלה, ואת האריתמטיקה האכזרית שקובעת כי לאחר שקובעים את מגבלת ההוצאה המקסימלית האפשרית, תוספת משאבים למשרד אחד תבוא בהכרח על חשבון המשאבים של יתר המשרדים.
                      <br /><br />בנוסף, משרד האוצר הוא גם היחיד שאמור למנוע "משחקים" ו"תרגילים חשבונאיים" (הגדלת הוצאות באחד מתחומי הביצוע של הממשלה מבלי שהדבר יירשם בצורה שקופה וברורה בתקציב המדינה), מתוך הבנה שהדבר יחליש את האיתנות המקרו־כלכלית של המשק — שהרי בסופו של דבר המציאות החשבונאית מתכנסת למציאות הכלכלית.
                      <br /><br />משרד האוצר גם מוביל שינויים מבניים רבים במשק, תוך שימוש בסמכויות התקצוב שלו, על מנת לזכות בשיתוף הפעולה של משרדי הממשלה והעובדים. כך הוא מצליח להוביל רפורמות שעשויות לשפר ולייעל את תחומי הביצוע של הממשלה בטווח הארוך, אף שהן כואבות ולא פופולריות בטווח הקצר ואינן מזכות את השרים בהכרת תודה מצד הציבור, ובמיוחד מצד עובדיהם במשרדים.
                      <br /><br />תפקידו הייחודי של משרד האוצר התחזק מאוד בעת יישום תוכנית הייצוב ב–1985 ולאחריה; הצלחת משרד האוצר במילוי תפקידו הייחודי תרמה רבות ליציבות המקרו־כלכלית ולשגשוג הכלכלי־חברתי שישראל חוותה בשלושת העשורים האחרונים.
                      <br /><br />התפקיד הייחודי של משרד האוצר והניסיון שהצטבר בעשורים האחרונים מובילים לכמה תובנות מרכזיות:
                      <br /><br />1. כדאי מאוד ששר האוצר יהיה מתואם עם ראש הממשלה, וששניהם ישתפו פעולה בצורה הדוקה במאבקים התקציביים מול כל יתר שרי הממשלה; לכן גם רצוי מאוד שראש הממשלה ושר האוצר ישתייכו לאותה מפלגה ושיהיו בעלי ברית פוליטית. אחרת, ראש הממשלה ושר האוצר יתקשו להגן על מסגרות התקציב; יתרה מכך, הם אף יימנעו מליזום רפורמות שאפתניות ולא ייצאו למאבקים קשים נגד קבוצות אינטרסים חזקות, מתוך חשש של כל אחד מהם שרעהו יכרות ברית עם המתנגדים לרפורמות ויכשיל את האיש שיצא למאבק, תוך החלשתו מבחינה ציבורית ופוליטית.
                      <br /><br />2. כדאי מאוד ששר האוצר לא יהיה בעל שאיפות פוליטיות חזקות להתמנות בקרוב לראשות הממשלה; הדבר יפגע גם ביחסים עם ראש הממשלה המכהן, שיחשוש מהתחזקות הטוען לכתר, וגם יפגע ביכולתו להיות לעתים "האיש הרע" שמקבל החלטות תקציביות לא פופולריות ומתנגד ליוזמות חלולות "להיטיב עם הציבור". יתרה מכך, הדבר עלול להוביל ליוזמות של שר האוצר עצמו לקדם תוכניות פופוליסטיות לא יעילות, מתוך כוונה לזכות באהבת הציבור הרחב, שלא תמיד מודע לניתוחים הכלכליים־מקצועיים שמצביעים על מגרעותיהן של היוזמות האלה. בכיוון ההפוך, ראש הממשלה המכהן עלול לנסות לפגוע בהצלחתו המקצועית של שר האוצר, על מנת להחלישו ולהקטין את האיום הפוליטי שהוא מהווה עבורו.
                      <br /><br />3. כדאי מאוד שתישמר הפרדה מוחלטת בין תחומי האחריות של משרד האוצר לתחומי האחריות של המשרדים הביצועיים. אחרת, שר האוצר יתפתה לתת הנחות לתחום הביצוע שהוא מעוניין לקדם, גם על חשבון תחומי ביצוע אחרים וגם על חשבון שמירה על תפקידיו המקוריים של משרד האוצר כמשרד מטה, המתקצב ומבקר. כניעה של שר האוצר לפיתוי כזה היא מובנת, ואף צפויה. אם הצלחתו הציבורית והפוליטית נמדדת במידה רבה ביכולתו לקדם תחום ביצועי ספציפי, שבו ההצלחות והכישלונות ברורים ושקופים, יהיה קשה מאוד לצפות מהשר, כאישיות פוליטית, לעמוד בפיתוי כזה.
                      <br /><br />בחמש השנים האחרונות שלוש התובנות האלה הופרו בצורה הבוטה ביותר, והתוצאות הצפויות התממשו במלואן:
                      <br /><br />■ מסגרות התקציב נפרצו שוב ושוב, ללא שום צורך כלכלי, חברתי או ביטחוני; יעדי הגירעון ותקרת ההוצאה הועלו בכל אחד מסבבי התקציב בשנים האחרונות, אף שהאבטלה ירדה לשפל, המצב הביטחוני היה סביר, המגמות בשווקים הפיננסיים היו חיוביות מאוד, וההכנסות ממסים שברו שיאים. כתוצאה מכך, נוהלה בפועל מדיניות תקציבית פרו־מחזורית ולא אנטי־מחזורית, כלומר נוהלה מדיניות של הרחבה תקציבית שתרמה להחרפת מחזורי העסקים (במקום למתן אותם), והמחיר המשקי והחברתי הצפוי במיתון הבא עלה בחדות, ללא שום צורך. בדרך גם נפגעה האמינות של המדיניות הפיסקלית, ויעדי הגירעון הרב־שנתיים של הממשלה נהפכו לבדיחה עצובה.
                      <br /><br />בנוסף, בשנים האחרונות לא בוצעו כמעט שום רפורמות ושינויים מבניים לא פופולריים. הנושאים היחידים שקודמו היו כאלה שיש לגביהם הסכמה רחבה או תמיכה ברורה בקרב הציבור הרחב, או מקרים שבהם הוועדים קיבלו כמעט כל מה שרצו, דוגמת הרפורמה המקודמת כעת במשק החשמל. לעומתם, נושאים שקמו בהם מתנגדים מאורגנים היטב בקרב קבוצות אינטרסים לוחמניות — כגון הלובי החקלאי או ועדי העובדים החזקים — נהפכו לחסינים. יתרה מכך, הממשלה נסוגה מרפורמות חשובות שכבר הוחלט עליהן בעבר, כגון העלאה מינורית והדרגתית של גיל הפרישה לנשים.
                      <br /><br />■ ייתכן שהצהרתו של יאיר לפיד, לאחר הבחירות ב–2013, על שאיפתו להתמנות בעתיד לראשות הממשלה, תרמה להחלטתו של נתניהו להציע לו דווקא את תפקיד שר האוצר (תפקיד עם פוטנציאל נמוך יותר לצבירת פופולריות מתפקידי שר חוץ ושר ביטחון). ייתכן גם שנתניהו לא התפלל להצלחתו של לפיד בתפקידו. מצד שני, הכמיהה לאהבת הציבור של שני שרי האוצר האחרונים הובילה ליוזמות פופוליסטיות גרועות ומזיקות, ובראשן יוזמת "מע"מ אפס". צורך זה הוביל גם להצפה מביכה של שלטי חוצות המבשרים לקבוצות רבות ונרחבות באוכלוסייה עד כמה רבות ההטבות ששר האוצר מרעיף עליהן. זאת, כמובן, מבלי לציין שהעלות הגבוהה של ההטבות האלה (העולה בהרבה על התועלת שלהן) אינה ממומנת על ידי חשבון הבנק של שר האוצר או של מפלגתו, אלא על ידי חשבונות הבנק של כלל הציבור — לעתים של אותן קבוצות בציבור שההטבות של שר האוצר הורעפו עליהן.
                      <br /><br />■ משרד האוצר התחיל להתרחב בממשלה הקודמת לכיוון תחומי השיכון, ובאמצעות ההסכם הקואליציוני שנחתם לפני תחילת כהונתה של הממשלה הנוכחית — נהפך למעשה למשרד האוצר, הבינוי, השיכון, הקרקעות ותכנון הערים. מטה הדיור, רשות מקרקעי ישראל, חברת דירה להשכיר, מינהל התכנון (ובפועל גם משרד הבינוי והשיכון) כפופים לשר האוצר. ראש מטה הדיור, הכפוף לשר האוצר, משמש גם יו"ר המועצה הארצית לתכנון ובנייה, יו"ר ועדת הרשאות תכנון ופיתוח ויו"ר הוועדה הארצית לתכנון ולבנייה של תשתיות לאומיות.
                      <br /><br />ההבטחות של שר האוצר בנושא הדיור לפני הבחירות, והמחויבות הפוליטית שלו לתחום זה, הפכו לדומיננטיות בכלל פעולת המשרד. למעשה, תפקידיו המסורתיים של המשרד הוכפפו למטרה המרכזית — הישגים של שר האוצר בתחום הדיור. תוכנית הדגל של שר האוצר — מחיר למשתכן — ממומנת במיליארדי שקלים על חשבון כלל הציבור, באמצעות אפיק מימון חוץ־תקציבי שאינו נרשם מבחינה חשבונאית בספרי התקציב.
                      <br /><br />מדיניות כזו עומדת בסתירה מוחלטת לתפישת האחריות של משרד האוצר בעידן שאחרי תוכנית הייצוב של 1985. הסכמי הגג שמקדמים הקמת שכונות חדשות ברשויות מקומיות רבות כרוכים לעתים קרובות בהחלטות של משרד האוצר לממן מחלפים ותשתיות אחרות, שאין להם שום קשר לבניית השכונה החדשה או הצדקה כלכלית במונחי עלות־תועלת. התוספות שקיבל משרד האוצר בנושא בנייה ודיור עלולות לחסל את החוזקים המסורתיים והייחודיים של המשרד.
                      <br /><br />הלקחים המתבקשים הם פשוטים מאוד: בממשלה הבאה כדאי למנות שר אוצר שהוא בעל ברית פוליטי של ראש הממשלה, ושאין לו שאיפות להפוך לראש הממשלה בעתיד הנראה לעין. בנוסף, יש להסיר ממשרד האוצר את כל התוספות מתחום הבנייה והדיור. תחומי ביצוע אלה הם חשובים מאוד ויש היגיון רב בשילובם במשרד ממשלתי אחד, אך משרד האוצר בוודאי אינו האכסניה המתאימה לכך. אפשרות ראויה שניתן לשקול היא להקים משרד מאוחד לתחומי השיכון והתחבורה, שיכלול בין היתר גם את רשות מקרקעי ישראל ואת מינהל התכנון.
                      <br /><br />הכותב הוא ראש פורום קהלת לכלכלה, ולשעבר הכלכלן הראשי במשרד האוצר
                      <br /><br /></p><h2 style="font-family:sans-serif;"><a href="https://www.themarker.com/markets/.premium-1.6175470">מצוקה אישית וכישלון עסקי: יום העצמאות של משקיעי שיכון ובינוי</a></h2><p style="font-family:sans-serif; font-weight:bold;">עסקת סיידוף-אריסון היא לא רק סופה של עסקה שנולדה בחטא ומתה בקול ענות חלושה, אלא גם אנחת רווחה גדולה לבעלי מניות המיעוט בשיכון ובינוי, ששרי אריסון לא ממש היטיבה איתם במרדף הבלתי פוסק שלה אחרי השינוי שבא מבפנים</p><div id="photo-container"><img src="https://www.themarker.com/polopoly_fs/1.6175604.1528983064!/image/1815268289.jpeg_gen/derivatives/landscape_108/1815268289.jpeg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/advertising/.premium-1.6174728">ערוץ עשר מת. מי ישמור על העיתונות?</a></h2><p style="font-family:sans-serif; font-weight:bold;">לא פעם נטען כי רשת נמנעת מביקורת נגד פוליטיקאים ובעלי ממון, ויוצרת טלוויזיה אסקפיסטית ובידורית ■ לעומתה, ערוץ עשר שם דגש על תוכן איכותי יותר, רצועות דוקו וזמן שידור נרחב של חדשות ■ שני היצורים האלה לא יוכלו לחיות זה עם זה</p><div id="photo-container"><img src="https://www.themarker.com/polopoly_fs/1.6174900.1528960817!/image/2271875733.jpg_gen/derivatives/landscape_108/2271875733.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/.premium-1.6174477">אי אפשר לנצח את העירייה - אלא אם אתם אמזון</a></h2><p style="font-family:sans-serif; font-weight:bold;">מועצת העיר של סיאטל החליטה להטיל מס על אמזון - אך ענקית המסחר המקוון גייסה את סטארבאקס המקומית לקמפיין נגדי שהביא לביטולו ■  המאבק חובק את ארה"ב כולה ואת העולם, שנמצא ברובו בכף ידה של אמזון ושל הקופות הרושמות הווירטואליות שלה</p><div id="photo-container"><img src="https://www.themarker.com/polopoly_fs/1.6174476.1528911754!/image/3900755351.jpg_gen/derivatives/landscape_108/3900755351.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/ifrs/.premium-1.6174549">הרכבת ניתקה את מענק ימי המחלה הלא מוסרי מקרונות הנזילות שלה</a></h2><p style="font-family:sans-serif; font-weight:bold;">רכבת ישראל שינתה את מדיניותה החשבונאית בנוגע להתחייבות למענק בגין אי־ניצול ימי מחלה — והקטינה את הגירעון בהון החוזר ב–82 מיליון שקל ■ מאחורי השינוי עומדת התפישה שהמענק מייצג הטבת פרישה — מה שמערער לכאורה את הרציונל הבעייתי שבבסיס המענק</p><div id="photo-container"><img src="https://www.themarker.com/polopoly_fs/1.6174542.1528904792!/image/1620434227.jpg_gen/derivatives/landscape_108/1620434227.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/realestate/.premium-1.6174791">רחוב חסום בעבודות רכבת דווקא טוב לעסקים</a></h2><p style="font-family:sans-serif; font-weight:bold;">בצומת קרליבך, שם מתקדמת הבנייה של תחנת הרכבת הקלה הגדולה שבה יצטלבו הקו האדום והירוק בגוש דן, הגדרות שמקיפות את המגרש בקרליבך חושפות את העבודות, והעוברים ושבים נהנים מנוף מעניין ואף נעצרים לצלם את האטרקציה</p><div id="photo-container"><img src="https://www.themarker.com/polopoly_fs/1.6174790.1528914053!/image/2462347878.jpg_gen/derivatives/landscape_108/2462347878.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/.premium-1.6174771">הסדר חוב שלישי בשבע שנים: בשוק לא מבינים למה שטיינמץ שוב לא מזרים כסף לסקורפיו</a></h2><p style="font-family:sans-serif; font-weight:bold;">שמיטת חובות היא טקטיקה ששוק ההון אימץ כלגיטימית בשנים האחרונות ■ בני שטיינמץ עמד עד כה בהתחייבויותיו, אך לא ברור אם ימשיך לעמוד בהן גם הפעם - או שיבחר לפעול על פי הגישה של שמיטת החובות</p><div id="photo-container"><img src="https://www.themarker.com/polopoly_fs/1.6174769.1528912822!/image/3475734486.jpg_gen/derivatives/landscape_108/3475734486.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/opinion/.premium-1.6174289">חלום המכונית הפרטית באיראן הולך ומתרחק</a></h2><p style="font-family:sans-serif; font-weight:bold;">וושינגטון וירושלים מוחאות כפיים למדיניות הסנקציות החדשה, אבל בשתי הבירות אין לאיש מושג כיצד איראן תגיב</p><div id="photo-container"><img src="https://www.themarker.com/polopoly_fs/1.6174283.1528897594!/image/4256316732.jpg_gen/derivatives/landscape_108/4256316732.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/allnews/.premium-1.6172718">כשיש קשרים בבית היהודי - לא צריך פרוטקציה</a></h2><p style="font-family:sans-serif; font-weight:bold;">מפעילת שירות לאומי הקשורה לבית היהודי הוציאה מהמדינה 17 מיליון שקל "בטעות" ■ הנושא עדיין בחקירה, אבל זה לא מפריע למשרד החינוך, הנשלט בידי הבית היהודי, להמשיך לעבוד עמה, ולא מפריע לחברי המפלגה להתנגד להכפפת עמותות השירות הלאומי למכרז של החשב הכללי</p><div id="photo-container"><img src="https://www.themarker.com/polopoly_fs/1.6172715.1528821680!/image/994992699.jpg_gen/derivatives/landscape_108/994992699.jpg" class="photo" width="150px" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/1.6172642">טראמפ נפגש עם קים? יופי. אבל איך מכירות האייפון?</a></h2><p style="font-family:sans-serif; font-weight:bold;">איך אפשר ליישב את הנימה האופטימית שמפגין השוק עם האי־ודאות ששוררת בזירה הגיאו־פוליטית? ייתכן שגם שוק ההון, בסופו של דבר, מתעלם ממה שלא נוח לו לראות</p><div id="photo-container"><img src="https://www.themarker.com/polopoly_fs/1.6172675.1528826129!/image/2816839290.jpg_gen/derivatives/landscape_108/2816839290.jpg" class="photo" width="150px" /></div><p style="font-family:sans-serif;">נדמה כאילו העולם, ובמיוחד שוק ההון, נדרש לבלוע בשבוע שעבר מנה גדושה של אי־ודאות. תחילה התאספו להם בקוויבק שבקנדה מנהיגי שבע המדינות המתועשות לפגישה השנתית של קבוצת G7, ומשם טס לו הנשיא טראמפ לפסגה היסטורית עם הדיקטטור של קוריאה הצפונית, קים ג'ונג און. המשותף לשתי פגישות המנהיגים, מלבד נוכחותו של הנשיא טראמפ — אולי המנהיג הכי פחות צפוי בעת הנוכחית — הוא האי־ודאות שנלוותה להן משום שתוצאותיהן לא היו ברורות מראש.
                      <br /><br />מקובל לומר ששוק ההון לא אוהב אי־ודאות, שגוררת ירידות בשווי נכסי הסיכון, אבל בימים האחרונים השוק הגיב ביציבות ואף בעליות שערים מתונות. פסגת ה–G7 היתה מיוחדת משום שהיא הראשונה מאז הטיל טראמפ בתחילת מארס מכסי מגן על יבוא פלדה ואלומיניום לארה"ב, במה שאולי יירשם בדיעבד כיריית הפתיחה במלחמת סחר גלובלית — או לחלופין כמהלך מבריק שבאמצעותו הצליח הנשיא לצמצם משמעותית את גירעון הסחר הענקי של מדינתו (לדוגמה, כ–350 מיליארד דולר בשנה עם סין).
                      <br /><br />לא היה צריך להיות פרשן גדול כדי לחזות שסוגיית הסחר תעמוד בראש סדר היום של פסגת G7, ואפילו לא כדי לצפות שטראמפ יהיה בצד אחד של המתרס, עם נכונתו להטיל מכסי מגן, וששאר המנהיגים יתנגדו עקרונית לרעיון המכסים ויתמכו בהסרת חסמי הסחר ובעידוד הגלובליזציה.
                      <br /><br />עם זאת, התמונה שהפכה ויראלית בסוף השבוע, והראתה את טראמפ יושב בפנים חתומות וידיים שלובות ומולו הקנצלרית מרקל ויתר המנהיגים בפנים כעוסות, הפתיעה אפילו ציניקנים והמחישה טוב יותר מאלף מלים את הפער העמוק בין ארה"ב, שמתכנסת לתוך עצמה, לבין שאר העולם המערבי, שרגיל עדיין לתת לנשיא האמריקאי את התואר "מנהיג העולם החופשי", וייאלץ להסתגל למציאות אחרת. נראה שנזכור את הפסגה הזאת לא כ–G7 אלא כ–G6ּּ+1.
                      <br /><br />מלבד האי־ודאות שנלוותה לפסגת המנהיגים, מבחינה פרקטית הפגישה לא טיהרה במיוחד את האווירה הלא־נעימה, ומעבר לרכילות ולציוצים הבלתי־נמנעים — הכותרת העיקרית שהותירה מאחוריה היא הטלת מכסי מגן על ידי האיחוד האירופי בחודשים הקרובים על יבוא סחורות מארה"ב, כתגובה לצעדיו של הנשיא טראמפ. אם זה עדיין לא היה ברור — כך נראית מלחמת סחר.
                      <br /><br />מקנדה טס טראמפ לסינגפור לקראת הפסגה שהתקיימה אתמול עם רודן צפון קוריאה. גם שם, לכאורה לפחות, לא היה ברור מראש מה ידובר בפגישה או יסוכם בה. יתרה מכך, הנשיא טראמפ העלה אפשרות שהפגישה תימשך לא יותר מדקה אם לחיצת היד הראשונה בינו לבין קים ג'ונג און תאותת לו שפניו אינן להסכם.
                      <br /><br />לפי ההצהרות המוקדמות וההערכות בתקשורת, נראה כי גם פגישה זו נכנסת למילון תחת ההגדרה של אי־ודאות. בפועל, על סמך ההצהרה המשותפת ומסיבת העיתונאים של הנשיא טראמפ, אפשר להניח שההצהרות המוקדמות היו בסך הכל מסך עשן, פרומו לתכנית ריאליטי מבוימת היטב, ושהתוצאה החיובית על פניו היתה ידועה מראש לשני המנהיגים עוד לפני שהמריאו לסינגפור.
                      <br /><br />השוק הפתיע
                      <br /><br />שוק ההון הגיב למתרחש בצורה שונה לגמרי ממה שניתן היה לצפות. בשבוע שעבר עלה מדד ה-SPX בכמעט שני אחוזים ושלשום חלה עוד עלייה קלה שהביאה את המדד לרמה שלא נרשמה מאז תחילת מארס 2018.
                      <br /><br />בעת כתיבת שורות אלו (לאחר מסיבת העיתונאים של הנשיא טראמפ מסינגפור) נסחרים החוזים העתידיים ביציבות יחסית, זאת מבלי שנרשמו בימים האחרונים אירועים חיוביים מיוחדים בזירה הכלכלית. איך אפשר ליישב את הנימה האופטימית שמפגין השוק עם האי־ודאות ששוררת בזירה הגיאו־פוליטית?
                      <br /><br />אירועי הימים האחרונים מדגימים שוב את הגישה שנוקטים המשקיעים בשוק ההון זה כמה שנים. הם מתמקדים ברווחיות החברות ובה בלבד, ומתעלמים מכל השאר, לרבות (ואולי במיוחד) אירועים גיאו־פוליטיים. טראמפ נפגש עם קים? יופי, ספרו לי כמה אייפונים מכרה אפל ברבעון. מרקל וטראמפ לא חברים? זה לא כאילו ש–GE תפסיק למכור ללופטהאנזה מנועי מטוסים או שאי־אפשר יהיה לקנות מוצרים של Bayer בארה"ב.
                      <br /><br />חבר טוב סיכם את זה במשפט אחד: "בשנתיים האחרונות אני מוצא את עצמי מתעלם בכוונה מכל כך הרבה דברים, אבל זה קורה משום שאם לא הייתי עושה את זה הייתי מחזיק בתיק שלי רק מזומן, מפסיד את 20% האחרונים של העליות ומאבד את מקום העבודה שלי". גם אנחנו כנראה נמשיך להתעלם מהאירועים עד שיום אחד נגלה שאין לנו יותר את הפריווילגיה הזאת.
                      <br /><br />ד"ר נוימן עובד בשוק ההון האמריקאי, ומרצה מן החוץ במרכז הבינתחומי ובאוניברסיטת תל אביב
                      <br /><br /></p></body></html>