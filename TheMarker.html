<DOCTYPE html><html dir="rtl"><body><h1 style="font-family:sans-serif;">TheMarker - כותרות דף הבית</h1><h2 style="font-family:sans-serif;"><a href="https://www.themarker.com/career/.premium-MAGAZINE-1.6462198">המוני עסקים קטנים נכשלים בישראל מדי שנה. זה סיפורו של אחד מהם</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6462183.1536570138!/image/3575603169.jpg_gen/derivatives/landscape_108/3575603169.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6465438">שוק המטבעות הדיגיטליים ממשיך לקרוס; איבד 640 מיליארד דולר מאז ינואר</a></h2><p style="font-family:sans-serif; font-weight:bold;">שוק המטבעות הדיגיטליים כולו שווה כיום 197 מיליארד דולר ■ מטבע האתר הוביל את הירידות בסוף השבוע, וירד מתחת ל-200 דולר ■ הביטקוין ירד ל-6,282 דולר</p><div id="photo-container"><img src="https://www.themarker.com/polopoly_fs/1.6181059.1536572759!/image/155781969.jpg_gen/derivatives/landscape_108/155781969.jpg" width="150px" class="photo" /></div><p style="font-family:sans-serif;">השוק הדובי של המטבעות הקריפטוגרפיים הגיע לשפל חדש של 10 חודשים, לאחר שיריבו הגדול של הביטקוין צנח, והרגולטורים האמריקאים השעו את המסחר בשני ניירות ערך הקשורים לנכסים דיגיטליים.
                      <br /><br />   אתר, המטבע הדיגיטלי השני בגודלו, צנח ביום שישי ב-8.9%לפי המדד של בלומברג. ביטקוין ירד ב-2.1%, ושווי שוק המטבעות הדיגיטליים כולו, לפי האתר CoinMarketCap.com, התכווץ ל-197 מיליארד    דולר – 640 מיליארד דולר פחות מהשיא שלו בינואר.
                      <br /><br />המטבעות הקריפטוגרפיים איבדו משוויים בשישה שבועות האחרונים, על רקע חששות מכך ששימוש נרחב בנכסים דיגיטליים ייקח יותר זמן מהצפוי. החשש הזה נהפך ממשי יותר בסוף השבוע האחרון, לאחר שהוועדה לניירות ערך ובורסות (SEC) השעתה באופן זמני את המסחר בשני ניירות ערך הקשורים למטבעות דיגיטליים. ממציא האתריום, ויטאליק בוטרין, אמר לבלומברג כי הימים של צמיחה אדירה בתעשיית הבלוקצ'יין כנראה חלפו.
                      <br /><br />"ההשעיה הזמנית של המוצרים האלה הובילה לתגובה אוטומטית בשוק", אומר ראיין רבלייה, ראש מחלקת מסחר בחברת OSL בהונג קונג, העוסקת במטבעות קריפטו. "אבל בסופו של דבר, זה רק מכשול נוסף שעליו השוק יצטרך להתגבר".
                      <br /><br />הלחץ על מטבעות הקריפטו נמשך היום, על אף דיווחים כי סיטיגרופ מפתחת מכניזם חדש להשקעה בתחום. בנק ההשקעות מתכנן מכשיר פיננסי שיאפשר לסחור בנכסים דיגיטליים מבלי להיות באופן ישיר בעלים של מטבעות מסוימים, לדברי מקורב לנושא. 
                      <br /><br />מדד בלומברג גלקסי קריפטו אינדקס, העוקב אחר המטבעות הדיגיטליים המרכזיים, ירד ב-4.1% ל-392 נקודות הבוקר – רמה המתקרבת לשפל של אמצע נובמבר. האתר ירד למחיר של 199 דולר, והביטקוין – ל-6,282 דולר.
                      <br /><br />האתר צנח יותר מה   ביטקוין בחודשים האחרונים, על רקע החשש כי חברות העוסקות בבלוקצ'יין מוכרות את האחזקות שלהן באתר. סטארט-אפים רבים שגייסו אתר מהמשקיעים בהנפקת המטבע הראשונית שלהם צריכים בסופו של דבר למכור את האחזקות שלהם במטבע כדי לכסות את עלויות השכר והפיתוח שלהן.
                      <br /><br /></p><h2 style="font-family:sans-serif;"><a href="https://www.themarker.com/advertising/.premium-MAGAZINE-1.6462229">הפסדי ענק של 200 מיליון שקל: הריאליטי שאף אחד לא ניצח בו</a></h2><p style="font-family:sans-serif; font-weight:bold;">פיצול ערוץ 2 היכה בעוצמה את השחקנים בזירה: הערוצים המסחריים דיממו עם הפסדי ענק. אבל בעוד ברשת וקשת הזרימו מאות מיליוני שקלים - ערוץ 10 הגוסס הגיע לסופו. האם שוק הטלוויזיה, שיורכב מחדש משני שחקנים מובילים, יחזור כעת לקווים רציונליים?</p><div id="photo-container"><img src="https://www.themarker.com/polopoly_fs/1.6462205.1536468308!/image/1448901026.jpg_gen/derivatives/landscape_108/1448901026.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/magazine/EXT-INTERACTIVE-1.6430775">כך הגיע הפרופיל המזויף לדירוג 100 המשפיעים של TheMarker</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6430386.1535982556!/image/2953548852.png_gen/derivatives/landscape_108/2953548852.png" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6465366">שוב זה קורה: אחד האנשים החזקים בהוליווד עוזב לאחר שהואשם בהטרדה מינית</a></h2><p style="font-family:sans-serif; font-weight:bold;">המנכ"ל הוותיק של CBS, לסלי מונבס, נחשב למי שהפך את הרשת למצליחה ביותר בארה"ב. אתמול התפרסמה כתבה נוספת שבה הוא מואשם בהטרדה מינית, עם עדויות של שש נשים נוספות</p><div id="photo-container"><img src="https://www.themarker.com/polopoly_fs/1.6465378.1536565690!/image/849742985.jpg_gen/derivatives/landscape_108/849742985.jpg" width="150px" class="photo" /></div><p style="font-family:sans-serif;">לסלי מונבס, המנכ"ל הוותיק של CBS, עזב את תפקידו בחברה שאותה הוביל במשך 15 שנים. הנפילה שלו מאחד התפקידים הבכירים בהוליווד, הגיעה לאחר שמוקדם יותר באותו היום התפרסמו נגדו האשמות חדשות כי הטריד מינית.
                      <br /><br />דירקטוריון CBS הודיע על עזיבתו של מונבס באופן מיידי. כחלק מההסכם עמו, הרשת אמרה כי תתרום 20 מיליון    דולר לארגון אחד או יותר התומך בשוויון נשים במקומות עבודה. התרומה תנוכה מהפיצויים שאותם מונבס אמור לקבל, אף שהוא עדיין יוכל לעזוב את CBS עם יותר מ-120 מיליון דולר, לפי שני מקורבים לנושא. 
                      <br /><br />עם זאת, מונבס לא יקבל פיצויי פרישה עד לסיומה של חקירה עצמאית של ההאשמות נגדו, לדברי הדירקטוריון. ייתכן גם כי לא יקבל דבר – בהתאם לתוצאות החקירה. ג'וזף יאניילו, מנהל התפעול של CBS ואחד מיועציו הקרובים של מונבס, מונה למנכ"ל הזמני.
                      <br /><br />עזיבתו של מונבס היא שינוי קיצוני בקריירה של מי שזכה בקרדיט על הפיכתה של CBS לרשת הטלוויזיה הנצפית ביותר. על מונבס הופעלו לחצים כבדים מאז יולי, אז פירסם מגזין "ניו יורקר" תחקיר של העיתונאי רונן פארו, שבו האשימו שש נשים את מונבס בהטרדה מינית. אתמול, המגזין פירסם מאמר נוסף של פארו, ובו האשימו את מונבס בהטרדה שש נשים נוספות.
                      <br /><br />מונבס התמודד עם שני נושאים עיקריים כאשר ניהל משר ומתן עם דירקטוריון CBS על עזיבתו. בנוסף להאשמות הרבות נגדו על הטרדה מינית, הוא היה מעורב במאבק משפטי ממושך עם בעלת השליטה בחברה, שרי רדסטון. כעת, כל הצדדים הסכימו לבטל את התביעות שלהם בנושא. החברה הודיעה כי תוסיף שישה חברים חדשים לדירקטוריון, שלוש מהם נשים. סך הכל יהיו בדירקטוריון שש נשים מתוך 12 חברים.
                      <br /><br />מונבס לא העביר תגובה ל"ניו יורק טיימס", אבל אמר ל"ניו יורקר" כי "ההאשמות המתועבות במאמר אינן נכונות". בנוסף, אמר כי ניהל יחסים בהסכמה עם שלוש מהנשים.
                      <br /><br />מונבס, בן 68, היה אחד האנשים החזקים בהוליווד, ואחד האישים המפורסמים ביותר שנגדם הועלו טענות בדבר התנהגות מינית בלתי הולמת, מאז פרסומן של כתבות ב"ניו יורקר" וב"ניו יורק טיימס" שחשפו תופעה רחבת היקף של ניצול מיני במגזר המדיה.  בנובמבר פיטרה CBS את המנחה הבכיר צ'רלי רוז בעקבות טענות נגדו כי הטריד מינית.
                      <br /><br /></p><h2 style="font-family:sans-serif;"><a href="https://www.themarker.com/consumer/.premium-MAGAZINE-1.6462320">"אל תשאל אותי לאן זורם הכסף": הבשורה הכי טובה שקיבלו המסעדות השנה</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6462304.1536330002!/image/1135373221.jpg_gen/derivatives/landscape_108/1135373221.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/LIVE-1.6465330">אירופה עברה לעליות; צמיחה חזקה מהצפוי בבריטניה</a></h2><p style="font-family:sans-serif; font-weight:bold;">הרופי ההודי צונח ב-1.2%; טוקיו הוסיפה 0.3%; הונג קונג מאבדת 1.2%; הדולר שומר על יציבות</p><div id="photo-container"><img src="https://www.themarker.com/polopoly_fs/1.2774349.1447267193!/image/1682923349.jpg_gen/derivatives/landscape_108/1682923349.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/allnews/1.6464912">אתם קובעים: זה האירוע הכי חשוב שקרה השנה</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6096876.1526565160!/image/239434439.gif_gen/derivatives/landscape_108/239434439.gif" width="150px" class="photo" /></div><p style="font-family:sans-serif;">בחרו ולחצו על האירוע הכלכלי החשוב ביותר של השנה:
                      <br /><br /></p><h2 style="font-family:sans-serif;"><a href="https://www.themarker.com/realestate/.premium-MAGAZINE-1.6459691">לקנות דירת 4 חדרים ב-120 אלף שקל: 5 ישראלים שהחליטו לעשות הרבה כסף בחו"ל</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6459690.1536235255!/image/3563732889.jpg_gen/derivatives/landscape_108/3563732889.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/career/.premium-MAGAZINE-1.6462444">"יכול להיות שנפצל את יום העבודה, כדי שההורים יהיו עם ילדיהם"</a></h2><p style="font-family:sans-serif; font-weight:bold;">קובי בר־נתן אומר שתפקיד הממונה על השכר לא היה "חלום הילדות" שלו, אבל הוא מסתער עליו בכל הכוח. "אנשים בטוחים שלממשלה יש כיס עמוק ואינסופי. זה לא נכון"</p><div id="photo-container"><img src="https://www.themarker.com/polopoly_fs/1.6462421.1536482514!/image/1501873307.jpg_gen/derivatives/landscape_108/1501873307.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6465116">טראמפ עונה לאפל: רוצים להימנע ממכסים? תייצרו בארה"ב</a></h2><p style="font-family:sans-serif; font-weight:bold;">ענקית הטכנולוגיה פנתה לממשל טראמפ וטענה כי מגוון מוצרים יתייקרו אם טראמפ יטיל מכסים בסך 257 מיליארד דולר על סין ■ טראמפ: תתחילו לבנות מפעלים בארה"ב עכשיו</p><div id="photo-container"><img src="https://www.themarker.com/polopoly_fs/1.6433606.1536502132!/image/311832347.jpg_gen/derivatives/landscape_108/311832347.jpg" width="150px" class="photo" /></div><p style="font-family:sans-serif;">דונלד טראמפ, נשיא ארה"ב, צייץ בחשבון הטוויטר שלו אתמול (שבת) כי    אפל צריכה לייצר מוצרים בתוך ארה"ב, אם היא רוצה להימנע ממכסים על יבוא מסין. אפל שלחה מכתב לנציג הסחר של ארה"ב, ובו טענה כי המכסים יגרמו לעליית מחירים במגוון מוצרים שהיא מייצרת, ובהם אפל ווטש, אך לא ציינה את האייפון ברשימה.
                      <br /><br />טראמפ אמר שלשום כי הוא מתכונן להטיל בקרוב מכסים על סחורות ומוצרים סיניים בשווי 267 מיליארד דולר. הוא צייץ ביום אתמול: "מחירי מוצרי אפל עשויים לעלות בגלל מכסים שאנו עשויים להטיל על סין - אך יש פתרון קל שבו יהיו אפס מסים והטבות מיסוי. תייצרו את המוצרים שלכם בארה"ב במקום בסין. תתחילו לבנות מפעלים חדשים עכשיו".
                      <br /><br />ארה"ב הטילה מכסים על סחורה סינית בשווי של 50 מיליארד דולר, והיא מתכוונת להטיל מכסים על סחורה סינית בשווי של 200 מיליארד דולר. טראמפאמרשלשוםכי הוא שוקל להטיל מכסים נוספים על מוצרים סיניים בשווי של 267 מיליארד דולר, ואנליסטים טוענים שמוצרים כאלה ישפיעו כמעט על כל הקטגוריות של מוצרי צריכה.
                      <br /><br />"החשש שלנו הוא שהמכסים האלה יגרמו לכך שארה"ב תספוג את המכה הקשה ביותרוהתוצאה תהיה צמיחה נמוכה יותר בארה"ב, פגיעה בתחרותיות ועלייה במחירים לצרכנים האמריקאים", כתבה אפל במכתב. אפל פירטה כיצד היא פועלת ואילו מוצרים יושפעו מהמכסים.
                      <br /><br />אפל אמרה שהמכסים "ייהפכו למסים על אזרחי ארה"ב", והוסיפה כי "תירשם עלייה במחירים של מוצרי אפל שהלקוחות שלנו התרגלו להשתמש בהם באופן יומיומי". מנכ"ל אפל, טים קוק, אמר לטראמפ מוקדם יותר השנה כי "מכסים אינם הגישה הנכונה".
                      <br /><br />אפל מבקשת במכתב ממשלת ארה"ב "לשקול מחדש את הצעדים האלה ולנסות למצוא פתרונות יעילים יותר שיחזקו את כלכלת ארה"ב ואת האזרחים בארה"ב כדי שהכלכלה תהיה בריאה מבעבר".
                      <br /><br />מגזר הטכנולוגיה הוא המפסיד הפוטנציאלי הגדול ביותר אם טראמפ ימשיך בתוכנית הטלת המכסים, כאשרחלקי מחשבים מיובאים יתייקרו. "הנטל של המכסים המוצעים ייפול ברובו על ארה"ב ולא על סין", מסרה אפל במכתב לנציג הסחר.
                      <br /><br />אינטל, יצרנית השבבים השנייה בגודלה בעולם, תומכת גם בגישה של אפל. לפי אינטל, יצרניות מחשבים וטלפונים שותפות בשרשרת אספקה עולמית שכוללת יצרנים סיניים, וכי אי אפשר להפסיק את השימוש בהם מבלי לפגוע בחברות אמריקאיות, נכתב במכתב מטעם אינטל לנציג הסחר. היכולת של ארה"ב להמשיך לשלוט בטכנולוגיית תקשורת, כולל רשתות התקשורת מהדור החמישי, תאוים באמצעות הטלת מכסים על סין. עוד טענה אינטל שבתעשיית השבבים יש לארה"ב עודף סחר מול סין.
                      <br /><br />"שבבים מוליכים למחצה הם ענף היצוא הרביעי בגודלו של ארה"ב, ולתעשייה שלנו יש עודף סחר עולמי של יותר מ-6 מיליארד דולר, ומול סין נרשם עודף סחר של כמעט 2 מיליארד דולר ב-2017", כתבה אינטל. "אנחנו מתקשים להבין מדוע הממשל משתמש במכסים כדי לשנות את שרשרת האספקה העולמית בתחומי המידע, התקשורת והטכנולוגיה שמשרתת טוב את החברות האמריקאיות".
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6465088">השבוע בוול סטריט: אפל משיקה אייפונים חדשים</a></h2><p style="font-family:sans-serif; font-weight:bold;">ז'אן קלוד-יונקר, נשיא הנציבות האירופית, יישא בפעם האחרונה את נאום "מצב האומה" ביום רביעי ■ הבנק המרכזי של בריטניה יפרסם את החלטת הריבית</p><div id="photo-container"><img src="https://www.themarker.com/polopoly_fs/1.6336047.1536499107!/image/3314942291.jpg_gen/derivatives/landscape_108/3314942291.jpg" width="150px" class="photo" /></div><p style="font-family:sans-serif;">המסחר בבורסות וול סטריט יתנהל השבוע בצל איומי טראמפ להטיל מכסים נוספים על סין, כאשר המשקיעים יתמקדו השבוע באירוע ההשקה של אפל. בורסות וול סטריט סיימו בשובע שעבר את שבוע המסחר הגרוע ביותר מאז יוני לאחר שנשיא ארה"ב דונלד טראמפ אמר כי הוא נערך להטיל בזמן הקרוב מכסי יבוא על מוצרים נוספים מסין בהיקף של 267 מיליארד דולר.
                      <br /><br />הדולר מחק את כל ירידות השבוע ותשואות האג"ח הממשלתיות האמריקאיות זינקו לאחר שדו"ח התעסוקה האיתן שפורסם ביום שישי בארה"ב חיזק את ההערכות כי הבנק הפדרלי ימשיך להעלות את הריבית בכלכלה הגדולה בעולם.
                      <br /><br />מדדי דאו ג'ונס ונאסד"ק ירדו ב-0.3% בסיכום שבועי. מדד S&amp;P 500 ירד ב-1% בשבוע המסחר. השבוע יפורסמו נתוני מאקרו נוספים בארה"ב, ביניהם מדד המחירים לצרכן לאוגוסט ונתוני המכירות הקמעוניות באוגוסט, כאשר תחזיות הכלכלנים הם כי האינפלציה באוגוסט תעמוד על 2.7% בקצב שנתי.
                      <br /><br />   אפל תערוך ביום רביעי ה-12 בספטמבר את אירוע ההשקה הגדול של השנה שבו ייחשפו דגמים חדשים של אייפון. אתר חדשות הטכנולוגיה 9to5Mac חשף צילומים שהודלפו לדבריו בטעות על ידי אפל, שבהם נראים מכשירי האייפון החדשים המצוידים במסכי OLED בגדלים של 5.8 אינץ' ו-6.5 אינץ'. לפי הדיווח, שמם של הדגמים החדשים יהיה אייפון XS, והדגם בעל המסך הגדול יוצע לראשונה גם בגוון זהב. בנוסף אפל צפויה לחשוף דגם חדש של האפל ווטש. המשקיעים והאנליסטים יתמקדו במחירי המכשירים החדשים, כאשר דגמי האייפון החדשים צפויים לעלות על אלף דולר - מחירו של האייפון X.
                      <br /><br />ביום רביעי ינאם ז'אן קלוד יונקר את נאום "מצב האומה - האחרון בתפקידו כראש הנציבות האירופית. יונקר יציג את התוכניות של הנציבות האירופית לשנה הקרובה - עד לבחירות לפרלמנט האירופי במאי 2019. ההערכות הן כי יונקר ידבר על מדיניות ההגירה של גוש היורו, מדיניות חוץ - בהקשר של הברקזיט המתקרב - וכן צפוי להכריז על תוכנית לביטול הזזת השעון פעמיים בשנה, וכן תוכניות להטלת קנסות על ענקיות האינטרנט כמו    גוגל ו   פייסבוק אם לא יסירו תוכן שקשור לטרור תוך שעה מרגע שנתגלה.
                      <br /><br />ביום חמישי יפרסם הבנק המרכזי של בריטניה את החלטת הריבית, כאשר ההערכות הן כי הבנק לא יעלה את הריבית בתקופה הקרובה עד לאחר מארס 2019, אז אמורה בריטניה לצאת מהאיחוד האירופי.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6464902">חוקרים: יוטיוב דוחפת משתמשים לתוכן פוליטי קיצוני – ומנסה להשאירם שם</a></h2><p style="font-family:sans-serif; font-weight:bold;">המהומות בעיר קמניץ, בעקבות רצח אזרח גרמני, הובילו לעלייה במספר הצפיות בסרטוני וידיאו של הימין הקיצוני וסרטוני תאוריות קונספריציה. המבקרים מאשימים את האלגוריתם: יוטיוב עשויה להיות אחד הכלים הרדיקליים החזקים ביותר במאה ה-21</p><div id="photo-container"><img src="https://www.themarker.com/polopoly_fs/1.6464903.1536481445!/image/2234039522.jpg_gen/derivatives/landscape_108/2234039522.jpg" width="150px" class="photo" /></div><p style="font-family:sans-serif;">יום לאחר שהפגנות הימין הקיצוני בקמניץ, גרמניה השתלטו על הרחובות, החל סורן אול, המפקח העירוני על שיווק ופיתוח, לקבל שיחות טלפון מוזרות מעיתונאים. ההפגנות פרצו בעקבות רצח תושב המקום. העיתונאים טענו כי הקורבן נרצח כאשר ניסה למנוע ממבקשי מקלט להטריד אישה מקומית, וכי לא נרצח רק אדם אחד - אלא נרצחו שניים. ההאשמות האלה צצו בכל מקום, אך הן לא היו נכונות. אול ואחרים מעריכים כי הן הגיעו מהמדיה החברתית – ובעיקר מיוטיוב.
                      <br /><br />ריי סראטו מברלין, העוסק בחקר הדיגיטל, הבחין בעלייה בדיס-אינפורמציה, כאשר גיסתו הראתה לו וידיאו ביוטויוב, שבו נטען כי האנשים שחוללו את המהומות בקמניץ הם בכלל פליטים מוסלמים. הווידיאו היה באיכות גרועה, ונראה כי לא הושקע הרבה כסף בהפקתו, אך הוא זכה לחצי מיליון צפיות – יותר מכל וידיאו של חברת חדשות בנושא.
                      <br /><br />סראטו אסף נתונים ביוטיוב על כל וידיאו העוסק באירועים בקמניץ בשנה האחרונה. הוא מצא כי הפלטפורמה ממליצה באופן עקבי על סרטונים של ימניים קיצוניים – ויותר מאשר על סרטוני ימין קיצוני שעוסקים בנושאים אחרים.
                      <br /><br />תוצאות החיפוש של "החדשות על קמניץ" שולחות את המשתמשים למבוך של דיס-אינפורמציה ושנאה. ככל שהשימוש באינטרנט בקמניץ גדל, נהפכה יוטיוב לזירה מוצפת בתוכן של קיצוניים גרמנים – כשמספר הצפיות בסרטונים שלהם זינק.
                      <br /><br />"זה הפך לחדשות. אף פעם לא קרה לי לפני כן שעיתונים גדולים בגרמניה וערוצי טלוויזיה שאלו אותי על חדשות שקריות ודיס-אינפורמציה – אנשים פשוט האמינו לזה", אמר אול. חוקרים שבוחנים את יוטיוב טוענים כי לא מדובר במקרה בודד, וכי הוא משקף את הנטייה של הפלטפורמה לדחוף את המשתמשים לתוכן פוליטי קיצוני – ולהשאיר אותם שם.
                      <br /><br />דוברת יוטיוב סירבה להגיב להאשמות, ואמרה כי "המלצות המערכת מיועדות להעניק לצופים אפשרויות שיגרמו להם להיות מרוצים". היא הוסיפה כי יוטיוב עובדת עם גופי תקשורת חדשותיים כדי לבנות חוויית חדשות טובה יותר ביוטיוב.
                      <br /><br />עד כה יוטיוב חמקה מחצי הביקורת
                      <br /><br />יוטיוב זכתה לפחות ביקורת לעומת הרשתות החברתיות האחרות. הדבר עלול להשתנות לאחר שגוגל, החברה האם, לא שלחה נציג לשימוע שנערך רשתות החברתיות בשבוע שעבר בקונגרס.
                      <br /><br />מערכת ההמלצות של יוטיוב עומדת בלב האסטרטגיה העסקית של החברה - המיועדת לגרום לאדם ללחוץ על עוד וידיאו ועוד וידיאו, לחיצות שמשמעותן עוד צפיות לפרסומות. האלגוריתם של החברה מסובך במיוחד, ולומד ללא הרף מה גורם לאנשים להישאר זמן רב יותר ביוטיוב. דירוג גבוה לסרטון באלגוריתם של יוטיוב עשוי להביא לצפיות של מאות אלפי אנשים.
                      <br /><br />זיינפ טופקי, חוקר רשתות חברתיות מאוניברסיטת צפון קרולינה, אמר כי המחקר של סראנו מרמז שיוטיוב עשויה להיות אחד הכלים הרדיקליים החזקים ביותר במאה ה-21. סראנו בחן את 12 הסרטונים האחרונים שהועלו ליוטיוב וקשורים לקמניץ, ואז בחן את ההמלצות שאליהן מובילים הסרטונים האלה וכן הלאה – וגילה רשת של כ-650 סרטונים - כולם סרטוני הימין הקיצוני או סרטוני תיאוריות קונספירציה על האירועים בעיר. לטענת סראנו, הדבר מעיד על כך שיוטיוב מכוונת את הצופים לתוכן קיצוני.
                      <br /><br />ביוטיוב שיתפו פעולה עם הרשויות בגרמניה להסרת תוכני שנאה ותכנים אחרים מהמדיה החברתית. ואולם החוקרים טוענים כי יוטיוב מתירניתיותר בכל הנוגע לתוכן שהיא לא מחשיבה כנאומי שנאה, וכי האלגוריתם שלה מקדם את התוכן הזה באגרסיביות. בנוסף, יוטיוב מסמנת חלק מהתכנים כגבוליים – ובהתאם היא לא חוסמת אותם ולא מקדמת אותם. ביוטיוב טוענים כי הם לא מקדמים סרטונים לפי אג'נדה פוליטית, אלא לפי התעניינות הצופים. המבקרים טוענים כי זה גורם לפלטפורמה להעלות תכנים של קבוצות שוליות, שמקבלות אמינות ככל שמספר הצפיות בסרטונים שלהן עולה.
                      <br /><br /></p><h2 style="font-family:sans-serif;"><a href="https://www.themarker.com/realestate/.premium-1.6462409">"מי שהשקיע במחיר למשתכן עלול לסיים עם דירה ריקה"</a></h2><p style="font-family:sans-serif; font-weight:bold;">יקי אמסלם, מנכ"ל קבוצת אלמוג, מספר מדוע החליט להישאר מחוץ למשחק מחיר למשתכן ("אנחנו לא ממונפים, מעדיפים להתנהל בגבול היכולות שלנו"); חושף באיזה מקומות שוק הדיור הגיע למיצוי ("בהרצליה ההיצע פגש את הביקוש") - ומתייחס לראשונה לפרשה שבה הורשע אביו</p><div id="photo-container"><img src="https://www.themarker.com/polopoly_fs/1.6462406.1536243920!/image/3053666605.jpg_gen/derivatives/landscape_108/3053666605.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/markets/1.6464486">הדרישה לעוד רבע מיליון שקל לעובד הביאה לביטול הנפקת הבורסה השנה</a></h2><p style="font-family:sans-serif; font-weight:bold;">לאחר ישיבת דירקטוריון הבורסה ביום חמישי ולאור סכסוך העבודה עם ועד העובדים, החליט מנכ"ל הבורסה איתי בן זאב לבטל את ההנפקה שתוכננה להתרחש השנה, ולהעמיד בסימן שאלה את קיומה גם בעתיד</p><div id="photo-container"><img src="https://www.themarker.com/polopoly_fs/1.6312360.1532436588!/image/3082511528.jpg_gen/derivatives/landscape_108/3082511528.jpg" width="150px" class="photo" /></div><p style="font-family:sans-serif;">מנכ"ל הבורסהלניירות ערך בתל אביב, איתי בן זאב, הודיע במהלך סוף השבוע כי לאור צעדיו האחרונים של ועד עובדי הבורסה, הוא מבטל את התוכנית להנפקת הבורסה השנה.
                      <br /><br />ביום חמישי קיימה הנהלת הבורסה ישיבה בהשתתפות רואי החשבון ועורכי הדין החיצוניים שמלווים את הנפקת הבורסה. בישיבה זו אמורה היתה הנהלת הבורסה לאשר את טיוטת התשקיף שתוגש בהמשך החודש לרשות ניירות ערך, על מנת שהבורסה תונפק עוד השנה.
                      <br /><br />אלא שמאחר שוועד העובדים החליט להכריז על סכסוך עבודה מספר שעות לפני קיום הישיבה, הודיע מנכ"ל הבורסה איתי בן זאב כי לאור צעדיו של הוועד הוא מבטל את התוכנית, וכי הבורסה בוודאות לא תונפק השנה.
                      <br /><br />מקורב לנושא ציין כי הבורסה לא תונפק כל עוד ועד העובדים ימשיך להתעמת עם ההנהלה, ולהפר הסכמים חתומים מולה. בהתנהלותו באחרונה התנער ועד העובדים למעשה מההסכם שעליו חתם לפני שנה וחצי, ושבמסגרתו התחייב לשקט תעשייתי למשך חמש שנים.
                      <br /><br />חברי הבורסה עצמם כבר מכרו את מניותיהם בבורסה למספר גופי השקעה זרים, ומי שהיו אמורים ליהנות מההנפקה הציבורית המתוכננת היו כלל הציבור בישראל ועובדי הבורסה. על פי התוכנית, אמורה היתה הבורסה להיות מונפקת לפי שווי של כ-550 מיליון שקל, כאשר עובדי הבורסה קיבלו בעקבות ההסכם שנחתם עמם 6% ממניות הבורסה, כלומר החלק שהועבר אליהם יוערך בהנפקה בשווי כספי של כ-33 מיליון שקל, שהם כ-132 אלף שקל לכל עובד בממוצע.
                      <br /><br />דרישות העובדים החדשות כוללות חלוקת בונוס של חמש משכורות לכל עובד בגין מכירת הבורסה. מאחר שמשכורת ממוצעת של עובד בורסה עומדת על כ-50 אלף שקל בחודש, מדובר בבונוס של כ-250 אלף שקל בממוצע לעובד, בנוסף לתמורה שעשויה להתקבל בגין מכירת המניות שהוקצו, כאמור, לעובדים על פי ההסכם שנחתם מולם. דרישה חדשה נוספת היא רשת ביטחון תעסוקתי של 10 שנים ממועד ההנפקה.
                      <br /><br />המשמעות היא שעובדי הבורסה, שהם כיום בין השכירים בעלי השכר הגבוה ביותר במשק הישראלי, ושהובטח להם, כאמור, מענק מכירה של כ-132 אלף שקל, לא מסתפקים בכך, ומעוניינים בעוד תוספת של כרבע מיליון שקל לעובד.
                      <br /><br />על פי החוק לשינוי מבנה בעלות הבורסה, כל שנדרש כדי להקים בורסה נוספת בישראל היא החלטה של שר האוצר. חיפה כבר הביעה לא פעם את מוכנתה להקים בורסה נוספת בתחומה - מה שיביא לשבירתו של מונופול הבורסה בתל אביב.
                      <br /><br />בהסתדרות ציינו בעקבות האירועים האחרונים, כי מאחר שמדובר בדרישות חדשות של העובדים, שלא היו מעוגנות בהסכם הקודם, לא מדובר בהפרת ההסכם, וכי הארגון מתכוון לגבות את ועד העובדים ולעמוד מאחורי החלטותיו.
                      <br /><br /></p><h2 style="font-family:sans-serif;"><a href="https://www.themarker.com/markets/1.6464638">אלטשולר שחם בשורט על 100 אלף מניות אופקו - וירשום רווח על הקריסה בוול סטריט</a></h2><p style="font-family:sans-serif; font-weight:bold;">הפוזיציה של בית ההשקעות צפויה לרשום רווח על הנייר עם פתיחת המסחר בבורסה בתל אביב לאחר החג, וסגירת פערי הארביטראז' במניה ■ זאת בעקבות צניחה של 18% במחיר המניה בארה"ב - לאחר הודעת רשות ניירות ערך האמריקאית על הגשת תביעה נגד החברה</p><div id="photo-container"><img src="https://www.themarker.com/polopoly_fs/1.6464647.1536437687!/image/3289429979.jpg_gen/derivatives/landscape_108/3289429979.jpg" width="150px" class="photo" /></div><p style="font-family:sans-serif;">בעקבות הודעת רשות ניירות ערך האמריקאית (SEC) בסוף השבוע על הגשת תביעה נגד    אופקו, ונגד הי"ר והמנכ"ל שלה, פיליפ פרוסט וגורמים נוספים, איבדה מניית אופקו בארה"ב 18% ממחירה. בית ההשקעות אלטשולר שחם מחזיק בפוזיצית שורט משמעותית על המניה, וצפוי לרשום רווח עם פתיחת המסחר בבורסה בתל אביב לאחר החג, וסגירת פערי הארביטראז' במניה.
                      <br /><br />משקיעים מוסדיים ישראליים הקטינו משמעותית את אחזקותיהם בחברת אופקו שבשליטת פיליפ פרוסט באפריל 2018. זאת בעקבות הודעת החברה על הכוונה למחוק את מניותיה מהמסחר בבורסה בתל אביב, שגרמה לקריסה במחיר המניה.
                      <br /><br />למרבה תסכולם של המוסדיים, פחות משלושה שבועות לאחר פרסום ההצהרה, חזרה בה אופקו, ומחיר המניה נסק משפל של 10.8 שקל למניה לשיא של 20.6 שקל למניה ביום חמישי האחרון.
                      <br /><br />ההתרחשויות גרמו לכך שאחזקות המשקיעים המוסדיים במניית אופקו הגיעו בסוף יוני 2018 - על פי נתוני אתר www.stocker.co.il - ל-2.87% בלבד מהונה המונפק של החברה. כעת, בית ההשקעות אלטשולר שחם לא זו בלבד שאינו מחזיק במניות אופקו, אלא אף פתח פוזיצית שורט על המניה. נכון לסוף יוני, אלטשולר שחם מכר בחסר 104 אלף מניות של אופקו - המהוות 0.02% מהון החברה. השורט בוצע כחלק מפעילות קרן סמארט בטאLarge Cap של אלטשולר שחם.
                      <br /><br />
                      <br /><br />עד כה הפוזיציה לא השתלמה, משום שמחיר המניה טיפס מ-17.2 שקל בסוף יוני 2018, סמוך למועד פתיחת הפוזיציה של אלטשולר, ל-20.6 שקל למניה בסוף השבוע שעבר. אולם הודעת רשות ניירות ערך האמריקאית (SEC) על הגשת תביעה נגד החברה, ונגד פיליפ פרוסט היו"ר והמנכ"ל החברה, החברות הפרטיות שבבעלותו ומשקיעים פרטיים וחברות נוספות בטענה להרצת 3 מניות בעלות שווי שוק זניח, עשויה לשנות את המצב, ולהביא את בית ההשקעות לרווח על השורט.
                      <br /><br />בארה"ב ירדה בעקבות הפרסום מניית אופקו ב-1.01 דולרים, שהם 18% ממחיר המניה לפני הפרסום על הגשת התביעה. עם חידוש המסחר בת"א לאחר החג - ביום רביעי הקרוב - יצטרך המחיר השוק בבורסה בתל אביב להתעדכן בהתאם. בשלב זה קיים פער ארביטראז' שלילי במניה של 4.12 שקלים, שהם 20% ממיר המניה, כך שגם בהנחה שהמניה לא תדרדר עוד במסחר בבורסה של ניו יורק בימים שני ושלישי הקרובים, עשוי אלטשולר לרשום רווח של 428 אלף שקל כתוצאה מהנפילה.
                      <br /><br /></p><h2 style="font-family:sans-serif;"><a href="https://www.themarker.com/allnews/1.6464752">חשש להתנהלות בלתי-תקינה בעמותות שהקים איש העסקים יצחק מירילשווילי</a></h2><p style="font-family:sans-serif; font-weight:bold;">דו"ח של רשם העמותות שנחשף במוצאי שבת בחברת החדשות מגלה כי כ-25 מיליון שקל שיועדו להקמת בית הספר הפרטי קינג-סלומון ברמת השרון נרשמו לכאורה באופן מלאכותי לצורך ניצול זיכוי מס ■ דוברו של מירילשווילי: טענה מגוחכת</p><div id="photo-container"><img src="https://www.themarker.com/polopoly_fs/1.4176772.1536471212!/image/3468939652.jpg_gen/derivatives/landscape_108/3468939652.jpg" width="150px" class="photo" /></div><p style="font-family:sans-serif;">חשש להתנהלות בלתי-תקינה בעת הקמת בית הספר הפרטי קינג-סולומון ברמת השרון. דו"ח של רשם העמותות שנחשף במוצאי שבת בחברת החדשות, מגלה כי הכסף להקמת בית הספר, כ-25 מיליון שקל, הגיע דרך עמותה להגברת הזהות היהודית, שלכאורה לא אמורה להיות קשורה להקמת בית הספר, אך הוכרה כמוסד ציבורי לצורך זיכוי ממס.
                      <br /><br />את בית הספר הקים איש העסקים יצחק מירילשווילי (בנו של האוליגרך מיכאל מירילשווילי) שהוא גם הבעלים של ערוץ 20, באמצעות עמותת קינג-סולומון שאותה ייסד. שכר הלימוד בבית הספר הוא 4,600 שקל לחודש, הוא פועל בתוך מתחם הכפר הירוק, ולומדים בו ילדיהם של בכירים במשק, ובין היתר של גילה גמליאל, השרה לשוויון חברתי.
                      <br /><br />מדו"ח העומק של רשם העמותות עולה שהכסף לבניית בית הספר הגיע דרך עמותת ראשית, אף כי כאמור קיימת עמותה ייעודית שהוקמה לצורך כך על ידי מירילשווילי. בית הספר הוקם בתוך מספר חודשים בלבד, ולאחר הקמתו עמותת ראשית רשמה את בית הספר על שם עמותת קינג-סולומון. בין שתי העמותות יש זיקה (בשתיהן היו שלושה מורשי חתימה זהים).
                      <br /><br />לפי הדו"ח, במועד הקמת בית הספר, לפני ארבע שנים, עמותת ראשית הוכרה כמוסד סעיף ציבורי לצורך זיכוי ממס (סעיף 46) בעוד לעמותת קינג-סולומון לא היה אז סעיף כזה. "מכאן עולה חשש", נכתב בדו"ח, "כי הקמת המבנה ומימונו נעשתה באופן מלאכותי באמצעות עמותת ראשית ולא ישירות על ידי העמותה, בין היתר, כדי שהתרומה תיהנה מזיכוי המס שניתן לקבל למוסד ציבורי".
                      <br /><br />דוברו של מירילשווילי מסר בתגובה: "הטענה שלפיה התרומה הועברה דרך עמותה זו ולא אחרת מטעמי זיכוי על מס - פשוט מגוחכת. יצחק מירילשווילי כלל לא ביקש לקבל זיכוי ממס על התרומה המדוברת. מהסיבה הפשוטה: הוא אינו זקוק לכך. מדי שנה, היקף תרומותיו של יצחק עובר את קו המקסימום המאפשר זיכוי על מס".
                      <br /><br />מבית הספר קינג-סולומון נמסר לחברת החדשות: "צר לנו שבמקום להציג את שיטת ההוראה המהפכנית, את איכות תוכנית הלימודים ואת ההישגים הלימודיים יוצאי הדופן, בחרו להכפיש את תורמי העמותה ואת בית ספרנו".
                      <br /><br />מעמותת ראשית נמסר: "לעמותה היתה זכות להיות שותפה ולהוביל את הקמת בית הספר קינג-סולומון".
                      <br /><br />שרשרת של עמותות
                      <br /><br />עמותת ראשית ועמותת קינג-סולומון, הן חלק משרשרת של עמותות הפועלות ברמת השרון עם זיקה זו לזו. (אותם אנשים בוועד המנהל או שיש קשר כספי בין העמותות). שרשרת העמותות מופעלת על ידי אנשי הגרעין התורני ברמת השרון, הפועלים לשנות את צביון העיר החילונית ולהגביר בה את הזהות הלאומית-דתית. את הקבוצה הזו מנהיג נתנאל סימנטוב, מקורבו של יצחק מירישווילי ומי שנחשב למוציא והמביא שלו בערוץ עשרים.
                      <br /><br />מירילשווילי, דרך קרן מרומים שאותה הוא הקים, תורם לחלק מהעמותות האלה. העמותה היחידה ברמת השרון שלה תרם מירישוולי באופן אישי, ולא דרך קרן מרומים, היא עמותת קינג-סלומון – שלה העביר באופן אישי 7 מיליון שקל. בדיקה שביצע TheMarker לפני כמה חודשים מצאה כי עמותה נוספת בשרשרת העמותות היתה קשורה לבניית קינג-סלומון - עמותת גוונים, שגם אותה ניהל סימנטוב, ושהיתה אמונה בזמן הבנייה על הקשרים מול הקבלנים המבצעים. מקורב אחר של מירילשווילי, משה שילת, הוא חבר ועד בקינג-סלומון ובעמותות אחרות. שילת נחשב לאיש הקשר של מירילשוולי בכל הנוגע לתרומותיו לפעיליות שונות בחב"ד, ובין היתר הפצת יהדות בבתי-חולים ובקרב סטודנטים באוניברסטאות.
                      <br /><br />יצחק מירילשווילי ואביו מיכאל, שהונם מוערך בכ-2 מיליארד דולר, עלו למודעות התקשורתית בישראל ב-2012, כשהבן יצחק הפך לבעלים של ערוץ 20. האב, מיכאל, עשה את הונו ברוסיה בשנות ה-90, בתקופת ההפרטות הגדולה של ילצין, ועד היום הוא בעל עסקים נרחבים שם, בעיקר בתחום הנדל"ן. מיכאל מירילשווילי ישב שמונה שנים בכלא הרוסי, בעשור הקודם, לאחר שהורשע בקשר לביצוע רצח של שני חוטפי אביו, האשמה שאותה הכחיש בתוקף, ולאחר שהשתחרר עלה לישראל.
                      <br /><br />הבן יצחק הוא ממייסדי וי-קונטקה, הקרויה גם פייסבוק הרוסית, רשת שאותה ייסד ב-2006. הוא גרף יותר ממיליארד דולר באקזיט מהחברה, שנעשה כמה שנים לאחר שנוסדה. בין העסקים של יצחק בישראל, ניתן למצוא השקעות בהיי-טק, נדל"ן (דרך חברת רוטשטיין הציבורית) וקרן יסודות - העוסקת התחום התשתיות. 
                      <br /><br />לאב מיכאל קשרים עם פוליטיקאים ישראלים, ובהם שר הביטחון, אביגדור ליברמן; יו"ר הכנסת, יולי אדלשטיין; והשר להגנת הסביבה, זאב אלקין (שלו אף תרם בפריימריז בליכוד). מיכאל ויצחק נחקרו לפני שנה בפרשת דרעי השנייה, בחשד למתן תרומות בלתי-חוקיות לעמותות הקשורות ליפה דרעי, אשתו של שר הפנים, אריה דרעי. הם מכחישים את החשדות נגדם. 
                      <br /><br /></p><h2 style="font-family:sans-serif;"><a href="https://www.themarker.com/wallstreet/.premium-1.6464204">22 דברים שדונלד טראמפ אמר בנאום יחיד - ומלחמת סחר אחת</a></h2><p style="font-family:sans-serif; font-weight:bold;">טראמפ יוצא לסיבוב בחירות נוסף עבור המועמדים הרפובליקאים בבחירות בנובמבר, והסלמת התוקפנות שלו מול סין ומול הדמוקרטים שמשחרים לרוב בקונגרס – היא טקטיקת בחירות מובהקת</p><div id="photo-container"><img src="https://www.themarker.com/polopoly_fs/1.6464299.1536416088!/image/76044486.jpg_gen/derivatives/landscape_108/76044486.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/.premium-MAGAZINE-1.6459611">"אני מרוויחה מספיק כסף כדי לא לחיות מהיד לפה, אבל החסכונות שלי הם בדיחה"</a></h2><p style="font-family:sans-serif; font-weight:bold;">עשר שנים לאחר המשבר הפיננסי העולמי, הוא עדיין חי וקיים, וחוצה דורות שלמים: רבים מבני דור הבייבי הבום לא מצליחים להשתקם, בני דור ה-X חיים בחרדות ובני דור המילניום משנים את אורחות חייהם כדי לא לחזור על הטעויות של הוריהם</p><div id="photo-container"><img src="https://www.themarker.com/polopoly_fs/1.6459603.1536255228!/image/2254233748.jpg_gen/derivatives/landscape_108/2254233748.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6464099">כשיש נפט וכסף אין דאגות: קטאר טוענת שהחרם עליה הביא לשגשוג</a></h2><p style="font-family:sans-serif; font-weight:bold;">שר הכלכלה של קטאר אמר שבגלל שסעודיה ומדינות נוספות החרימו את כלכלתה, גילתה המדינה שווקים נוספים שמסייעים לשגשוג הכלכלי</p><div id="photo-container"><img src="https://www.themarker.com/polopoly_fs/1.6433836.1535730232!/image/2462481324.jpg_gen/derivatives/landscape_108/2462481324.jpg" width="150px" class="photo" /></div><p style="font-family:sans-serif;">האמברגו בן 15 החודשים שהוטל על קטאר על ידי סעודיה ושלוש מדינות ערביות נוספות הוא "ברכה" לכלכלת המדינה העשירה בגז ובנפט, כך אמר שר הכלכלה של קטאר.
                      <br /><br />בראיון לערוץ הטלוויזיה של בלומברג בברלין, אמר השר שייח' אחמד בן ג'אסם בן מוחמד אל תאני מאז שהחל החרם, היצוא הקטארי עלה ב-19%, והסחר העולמי שלה עלה ב-16%. הצמיחה הכלכלית צפויה להיות השנה הכי גבוהה מבין מדינות המפרץ הפרסי ולהגיע לכ-2.9%, אמר השר שמתבסס על הערכות של הבנק העולמי.
                      <br /><br />"מבחינה כלכלית, המצור על קטאר נמצא מאחורינו", אמר. "אנחנו במצב מצוין. למעשה, מנקודת מבט כלכלית, זה ברכה". לדבריו, אחרי שהחל החרם, פנתה קטאר לשווקים שמהם התעלמה בעבר.
                      <br /><br />לדבריו, "אם איבדנו שוק של 110 מיליון, פתחנו שוק של 400 מיליון" במדינות כמו טורקיה, אזרבייג'אן, ארמניה, פקיסטאן, איראן ומרכז אסיה. סעודיה, נסיכויות המפרץ, בחריין ומצרים החריפו את העימות הדיפלומטי מול קטאר ביוני 2017 והאשימו אותה בכך שהיא גורמת לחוסר יציבות באזור בכך שהיא תומכת בארגוני איסלאם קיצוניים ומחזקת את קשריה עם איראן. קטאר דחתה את ההאשמות וסירבה לקבל את 13 הדרישות של המדינות המחרימות לנרמול היחסים.
                      <br /><br />כלכלת קטאר מצליחה לעמוד בחרם הסחר הודות לכיסים העמוקים של קרן ההון הממשלתית. רשות ההשקעות של קטאר משכה אחרי ההכרזה על החרם מיליארדי דולרים מהבנקים במדינה. קרן המטבע הבינלאומית צופה שכלכלת המדינה תצמח השנה ב-2.9%.
                      <br /><br />השייח' אחמד מבקר בגרמניה ביחד עם אמיר קטאר שצפוי להכריז על כמה השקעות במסגרת הביקור. השר אמר כי לחברות זרום יש הזדמנויות השקעה רבות יותר בקטאר עתה בגלל שהפרויקטים שמבוצעים בדרך כלל על ידי המדינה יעברו לידיים פרטיות. הוא הוסיף שקטאר מחפשת השקעות בדרום מזרח אסיה, ושהירידות שנרשמו באחרונה בשווקים מתפתחים יצרו הזדמנויות להשקעה גם בשווקים חזקים.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6464003">אפל מזהירה: נעלה מחירים בגלל המכסים על סין</a></h2><p style="font-family:sans-serif; font-weight:bold;">אפל טוענת שהמכסים החדשים ישמשו בעצם כ"מסים על אזרחי ארה"ב". אינטל חוששת שהמכסים יסכנו את ההובלה האמריקאית בשוק הטכנולוגיה</p><div id="photo-container"><img src="https://www.themarker.com/polopoly_fs/1.6340082.1533282917!/image/1818306932.jpg_gen/derivatives/landscape_108/1818306932.jpg" width="150px" class="photo" /></div><p style="font-family:sans-serif;">   אפל, החברה בעלת שווי השוק הכי גבוה בעולם, אמרה שהמכסים שמאיימת ארה"ב להטיל על סחורה סינית בשווי של 200 מיליארד דולר יאלצו אותה להעלות מחירים על כמה מהמוצרים הנפוצים ביותר שהיא מייצרת - כמו השעון החכם אפל ווטש והאוזניות אייר פודס.
                      <br /><br />ב-5 בספטמבר שלחה החברה מכתב לנציג הסחר של ארה"ב ובו היא טענה שגם המחירים של מחשבי המק מיני יעלו, וגם מחירי העט החכם אפל פנסיל שבו משתמשים באייפד, מטענים, מתאמים וציוד שבו משתמשים לייצר ולעצב מוצרים בארה"ב.
                      <br /><br />ארה"ב הטילה מכסים על סחורה סינית בשווי של 50 מיליארד דולר, והיא מתכוונת להטיל מכסים על סחורה סינית בשווי של 200 מיליארד דולר. אתמול אמר נשיא ארה"ב, דונלד טראמפ, כי הוא שוקל להטיל מכסים נוספים על מוצרים סיניים בשווי של 267 מיליארד דולר, ואנליסטים טוענים שמוצרים כאלה ישפיעו כמעט על כל הקטגוריות של מוצרי צריכה.
                      <br /><br />"החשש שלנו הוא שהמכסים האלה יגרמו לכך שארה"ב תספוג את המכה הקשה ביותר והתוצאה תהיה צמיחה נמוכה יותר בארה"ב, פגיעה בתחרותיות ועלייה במחירים לצרכנים האמריקאים", כתבה אפל במכתב. אפל פירטה כיצד היא פועלת ואילו מוצרים יושפעו מהמכסים.
                      <br /><br />אפל אמרה שהמכסים "יהפכו למסים על אזרחי ארה"ב" והוסיפה כי "תירשם עלייה במחירים של מוצרי אפל שהלקוחות שלנו התרגלו להשתמש בהם באופן יומיומי". מנכ"ל אפל, טים קוק, אמר לטראמפ מוקדם יותר השנה כי "מכסים אינם הגישה הנכונה".
                      <br /><br />אפל מבקשת במכתב ממשלת ארה"ב "לשקול מחדש את הצעדים האלה ולנסות למצוא פתרונות יעילים יותר שיחזקו את כלכלת ארה"ב ואת האזרחים בארה"ב כדי שהכלכלה תהיה בריאה מבעבר".
                      <br /><br />אינטל, יצרנית השבבים השנייה בגודלה בעולם, תומכת גם בגישה של אפל. לפי אינטל, יצרניות מחשבים וטלפונים שותפות בשרשרת אספקה עולמית שכוללת יצרנים סיניים, וכי אי אפשר להפסיק את השימוש בהם מבלי לפגוע בחברות אמריקאיות, נכתב במכתב מטעם אינטל לנציג הסחר. היכולת של ארה"ב להמשיך לשלוט בטכנולוגיית תקשורת, כולל רשתות התקשורת מהדור החמישי, תאוים באמצעות הטלת מכסים על סין. עוד טענה אינטל שבתעשיית השבבים יש לארה"ב עודף סחר מול סין.
                      <br /><br />"שבבים מוליכים למחצה הם ענף היצוא הרביעי בגודלו של ארה"ב, ולתעשייה שלנו יש עודף סחר עולמי של יותר מ-6 מיליארד דולר, ומול סין נרשם עודף סחר של כמעט 2 מיליארד דולר ב-2017", כתבה אינטל. "אנחנו מתקשים להבין מדוע הממשל משתמש במכסים כדי לשנות את שרשרת האספקה העולמית בתחומי המידע, התקשורת והטכנולוגיה שמשרתת טוב את החברות האמריקאיות".
                      <br /><br /></p><h2 style="font-family:sans-serif;"><a href="https://www.themarker.com/markets/1.6463743">ישראכרט מתקרבת לבורסה: קרן אדוונט נסוגה מהעסקה לרכישתה לפי 3.5 מיליארד שקל</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6386707.1534434266!/image/2512969183.jpg_gen/derivatives/landscape_108/2512969183.jpg" width="150px" class="photo" /></div><p style="font-family:sans-serif;">קרן ההשקעות הפרטית, אדוונט האמריקאית, הודיעה בימים האחרונים לבנק ה   פועלים כי היא נסוגה מהמגעים לרכישת השליטה בחברת כרטיסי האשראי ישראכרט, שבשליטת הפועלים (98.2%).
                      <br /><br />אדוונט המנהלת נכסים ברחבי העולם בהיקף של כ-40 מיליארד דולר, מבצעת בשנים האחרונות עסקאות גדולות בתחום הפיננסים יחד עם קרן ההשקעות האמריקאית, ביין קפיטל, המנהלת נכסים בהיקף של כ-95 מיליארד דולר. כך תיכננו שתי הקרנות לרכוש ביחד את ישראכרט ואולי אף לצרף את קרן ההשקעות הישראלית סקיי.
                      <br /><br />אולם בשל חוסר הסכמות לגבי המחיר ולגבי תנאים נוספים בעסקה, החליטה אדוונט לפרוש ממנה. במקביל, ביין קפיטל לא הציגה הצעה משופרת לעומת ההצעה הקודמת שדיברה על שווי של כ-3.5 מיליארד שקל לישראכרט - גבוה בכ-10% מהונה העצמי. ישראכרט זקוקה להשקעות כבדות בשדרוג מערכות מחשוב הישנות שלה.
                      <br /><br />לאחר פרישת אדוונט ומאחר שביין מתנדנדת, גוברים הסיכויים כי בסופו של דבר הפועלים ינפיק את מניות ישראכרט בבורסה וימכור אותם לציבור. בשבועות האחרונים נפגשו נציגי הפועלים, שלי תשובה - ראש מגזר ההיי-טק במשרד רו"ח וייעוץ עסקי דלויט ישראל, ופועלים אי.בי.אי חיתום - עם גופים מוסדיים בכדי להסביר להם על הסוגיות השונות בתחום כרטיסי האשראי - לקראת הנפקה אפשרית של ישראכרט בבורסה.
                      <br /><br />השבוע התברר סופית כי שרי אריסון תמכור את גרעין השליטה בבנק הפועלים. הדירקטורים מטעמה של אריסון, בראשות אפרת פלד, מנכ"לית ויו"רית אריסון השקעות והחזקות, התפטרו מדירקטוריון הבנק. כעת, בהנהלת הפועלים בראשות המנכ"ל אריק פינטו והיו"ר עודד ערן פחות לחוצים לחלק את מניות ישראכרט כדיבידנד בעין לבעלי מניות הפועלים. עם זאת, ייתכן שחלופה זו תשולב בכל זאת באופן חלקי לאחר שנתח ממניות ישראכרט יונפק בבורסה בתל אביב.
                      <br /><br />תאורטית, לבנק הפועלים יש זמן עד תחילת פברואר 2020 לנסות ולהתחיל מחדש את תהליך המכירה של ישראכרט לגופים אסטרטגיים חיצוניים כפי שעשה בנק לאומי כשמכר את השליטה בלאומי קארד לקרן ההשקעות האמריקאית, ורבורג פינקוס, לפי שווי נאה של כ-2.5 מיליארד שקל - גבוה בכ-30% מהונה העצמי של לאומי קארד. עם זאת, כפי שנראים פני הדברים כעת, ספק אם הפועלים שניהל תהליך לא מוצלח להיפרדות מישראכרט, יבחר להתניע מחדש את תהליך המכירה אלא ככל הנראה יתקדם בהליך הנפקתה בבורסה.
                      <br /><br />גם הגופים שהגיעו לישורת האחרונה ברכישת ישראכרט, כמו קרן ההשקעות האמריקאית סנטרברידג', המיוצגת בישראל ע"י אלי יונס (לשעבר מנכ"ל בנק מזרחי טפחות), וחברת התקשורת פרטנר שבשליטת חיים סבן, לא יוכלו לרכוש את ישראכרט. זאת כיוון שהתנאי של הפועלים היה שמי שנכנס לחדר המידע של לאומי קארד לא יוכל להתקדם עם רכישת ישראכרט. כך או אחרת, הפועלים יתקשה לקבל עבור ישראכרט מחיר הדומה לזה שלאומי קיבל עבור לאומי קארד.
                      <br /><br />אם ישראכרט אכן תגיע לבורסה, יווצר מצב שבו החברה הגדולה בענף מבחינת נתח שוק (היקף שימוש בכרטיסים) והרווחית ביותר תהיה היחידה ללא בעל שליטה - דבר שעשוי להחליש אותה בטווח הקצר. זאת כאשר לאומי קארד תהיה בשליטת קרן עם כיסים עמוקים כמו ורבורג פינקוס וכאל תמשיך ליהנות מהגב הפיננסי החזק והנוח של הבנקים    דיסקונט וה   בינלאומי, שיאפשרו לה המשך נגישות למקורות מימון מוזלים וליתרונות נוספים.
                      <br /><br />את אדוונט וביין קפיטל מייצגיםבעסקת ישראכרט עו"ד דן שמגר, שותף במשרד מיתר ליקוורניק גבע לשם טל, ודפנה קנטור, מנהלת הפעילות בישראל של בנק ההשקעות האמריקאי, מורגן סטנלי.
                      <br /><br /></p><h2 style="font-family:sans-serif;"><a href="https://www.themarker.com/wallstreet/LIVE-1.6436550">טראמפ גרר את וול סטריט לשבוע הגרוע מאז יוני; הדולר מחק כל ירידות השבוע</a></h2><p style="font-family:sans-serif; font-weight:bold;">תשואת האג"ח הממשלתיות בארה"ב זינקה לאחר שדו"ח התעסוקה האיתן חיזק את הציפיות להמשך העלאת הריבית ■ הנפט בשבוע הגרוע מאז יולי ■ הזהב סגר שבוע שמיני של ירידות בתשעה האחרונים ■ בורסות אירופה בנפילה השבועית החדה מאז מארס</p><div id="photo-container"><img src="https://www.themarker.com/polopoly_fs/1.3119750.1519971276!/image/3585321028.jpg_gen/derivatives/landscape_108/3585321028.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6463705">"בזמן הקרוב": טראמפ מאיים להרחיב מכסי היבוא על סין ליותר מחצי טריליון דולר</a></h2><p style="font-family:sans-serif; font-weight:bold;">נשיא ארה"ב איים להטיל מכסים בהיקף של 267 מיליארד ד' נוספים, מלבד מכסים בהיקף של 200 מיליארד ד' שהממשל קרוב להתחיל ביישומם, ובנוסף למכסים של 50 מיליארד ד' שכבר הוטלו מאז יולי</p><div id="photo-container"><img src="https://www.themarker.com/polopoly_fs/1.5937757.1521899829!/image/4272238120.jpg_gen/derivatives/landscape_108/4272238120.jpg" width="150px" class="photo" /></div><p style="font-family:sans-serif;">נשיא ארה"ב דונלד טראמפ נערך להטיל בזמן הקרוב מכסי יבוא על מוצרים נוספים מסין בהיקף של 267 מיליארד דולר, בנוסף למכסים מוצעים בהיקף של 200 מיליארד דולר שהממשל קרוב להתחיל ליישם.
                      <br /><br />יישום ההחלטה להטיל מכסים על מוצרים סיניים בהיקף של 200 מיליארד דולר "יתרחש מאוד בקרוב בכפוף למה שיקרה", אמר טראמפ ביום שישי לכתבים במטוס הנשיאותי אייר פורס 1. "אני שונא לעשות את זה, אבל אחריהם יש עוד 267 מיליארד דולר נוספים שאותם אני יכול להטיל בתוך זמן קצר".
                      <br /><br />אם טראמפ יממש את כל האיומים הללו, המכסים יכסו ויותר את סך כל שווי היבוא מסין, לפי נתוני הממשל האמריקאי משנה שעברה. היבוא של מוצרים מסין לארה"ב הסתכם ב-505 מיליארד דולר בשנת 2017, לפי נתוני הלשכה הדמוגרפית של ארה"ב (U.S. Census Bureau). העליות שנרשמו בוול סטריט בתחילת היום נמחקו בעקבות דבריו של טראמפ.
                      <br /><br />ממשל טראמפ כבר הטיל מכסים על יבוא מסין בהיקף של 50 מיליארד דולר מאז יולי, מהלך שגרר צעדי תגמול בהיקף דומה מצד בייג'ין.
                      <br /><br />ביום חמישי הסתיימה התקופה בה ניתנה אפשרות לציבור להגיב על המכסים המתוכננים של הממשל על יבוא סיני בהיקף של 200 מיליארד דולר, החל מאופניים וכפפות בייסבול וכלה במצלמות דיגיטליות, ובכל נסללה הדרך לטראמפ להכריז על הטלת המכסים החל מיום שישי.
                      <br /><br />טרם התקבלה החלטה סופית לגבי סבב המכסים הזה בשעה שמשרד נציג הסחר של ארה"ב ממשיך בקידום התהליך, אמרה סגנית מזכירת העיתונות של הבית הלבן, לינדזי וולטרס, ביום שישי.
                      <br /><br />היועץ הכלכלי של הבית הלבן לארי קאדלו הותיר ביום שישי את הדלת פתוחה לאפשרות של פתרון מוסכם למחלוקת הסחר, אולם אמר כי סין חייבת להפגין נכונות להתפשר.
                      <br /><br />אף כי תגובתה של סין לדרישות ארה"ב לא סיפקה את הבית הלבן, טראמפ ממשיך לשוחח עם הנשיא שי ג'ינפינג, ולא פוסל גם מפגש אישי ביניהם, אמרו קאדלו, ראש המועצה הכלכלית הלאומית של הבית הלבן. שני המנהיגים יזכו בהזדמנות להגיע להסכם כאשר מנהיגי העולם יתכנסו לעצרת הכללית של האו"ם בניו יורק החודש ובפסגת מנהיגי מדינות ג'י-20 בארגנטינה בנובמבר, אמר.
                      <br /><br />"לעולם לא מאוחר מדי עבור מדיניות סחר טובה", אמר קאדלו. "אך אומר זאת: מערכת סחר העולמית שבורה". טראמפ רציני לחלוטין בנחישותו לדחוק בסין לבצע רפורמה במדיניות הסחר שלה, הוסיף.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6463521">דו"ח תעסוקה חזק בארה"ב: השכר בזינוק החד ביותר מאז סוף המיתון לפני עשור</a></h2><p style="font-family:sans-serif; font-weight:bold;">201 אלף משרות נוספו לשוק העבודה האמריקאי באוגוסט ■ השכר השעתי הממוצע קפץ ב-2.9% ב-12 החודשים האחרונים</p><div id="photo-container"><img src="https://www.themarker.com/polopoly_fs/1.2592612.1536324880!/image/2614272606.jpg_gen/derivatives/landscape_108/2614272606.jpg" width="150px" class="photo" /></div><p style="font-family:sans-serif;">מספר גדול מהצפוי של משרות נוספו לשוק התעסוקה בארה"ב באוגוסט והשכר רשם במפתיע את הזינוק החד ביותר מאז סוף המיתון הכלכלי האחרון לפני כמעט עשור, כך עולה מדו"ח התעסוקה שפירסם היום (ו') משרד העבודה האמריקאי.
                      <br /><br />201 אלף משרות נוספו לשוק התעסוקה בארה"ב באוגוסט, לאחר גידול של 147 אלף משרות ביולי, שהיה השני הכי מתון ב-2018, נכתב בדו"ח. תחזית הכלכלנים היתה לגידול של 191 אלף משרות באוגוסט, לאחר צמיחה של 157 אלף משרות שעליה דווח במקור ביולי.
                      <br /><br />נתוני יוני תוקנו אף הם כלפי מטה מזינוק של 248 אלף משרות, לגידול של 208 אלף משרות. הגידול החודשי הממוצע במספר המשרות בשלושה החודשים האחרונים היה 185 אלף.
                      <br /><br />שיעור האבטלה נותר ללא שינוי באוגוסט לעומת החודש הקודם, ברמה של 3.9%. כלכלנים צפו ירידה לרמה של 3.8%, ולהשוות בכך שפל של 18 שנים.
                      <br /><br />השכר השעתי הממוצע טיפס באוגוסט ב-0.4%, לעומת החודש הקודם, כפליים מתחזית הכלכלנים לעלייה של 0.2%. לעומת אוגוסט 2017, זינק השכר השעתי הממוצע ב-2.9% - הקפיצה החדה ביותר מאז סוף המיתון הכלכלי האחרון בארה"ב ביוני 2009 - לאחר עלייה של 2.7% ב-12 החודשים שהסתיימו ביולי. תחזית הכלכלנים היתה לעלייה של 2.7% באוגוסט לעומת החודש המקביל בשנה הקודמת.
                      <br /><br />נתוני התעסוקה של המגזר הפרטי שפורסמו ביום חמישי על ידי ADP הצביעו על גידול נמוך מהצפוי של 163 אלף משרות באוגוסט, הצמיחה המתונה ביותר מזה 10 חודשים, ופחות מתחזיות הכלכלנים לעלייה של 190 אלף משרות.
                      <br /><br />נתוני התעסוקה החזקים שפורסמו היום יאפשרו לבנק הפדרלי להמשיך להעלות את הריבית כבר החודש, ואולי פעם נוספת השנה.
                      <br /><br />חוסנו של שוק התעסוקה הוא אחת הסיבות שהבנק הפדרלי ממשיך במדיניות העלאת הריבית ההדרגתית בארה"ב. ואולם, כלכלנים חוששים כי מעסיקים לא יוכלו להמשיך לגייס עובדים בקצב כה גבוה, על רקע סכסוך הסחר בין ארה"ב לסין שעלול לפגוע ביכולתם של מגזרים מסוימים לגייס עובדים או להעלות את שכרם.
                      <br /><br /></p><h2 style="font-family:sans-serif;"><a href="https://www.themarker.com/markets/1.6463437">צייד השלדים כפיר זילברמן מנסה להשתלט על מדיגוס</a></h2><p style="font-family:sans-serif; font-weight:bold;">חברת הייעוץ האמריקאית ISS המליצה להצביע בעד מועמדי החברה בהצבעה על הדירקטוריון שתתקיים בעוד שבועיים ■ נראה שזילברמן מנסה להשתלט על קופת המזומנים של מדיגוס ששוויה זהה לשווי החברה</p><div id="photo-container"><img src="https://www.themarker.com/polopoly_fs/1.2277008.1536319076!/image/3975605739.JPG_gen/derivatives/landscape_108/3975605739.JPG" width="150px" class="photo" /></div><p style="font-family:sans-serif;">צייד השלדים כפיר זילברמן החל בניסיון להדיח את דירקטוריון    מדיגוס ,למנות דירקטוריון מטעמו ולהשתלט על החברה. זילברמן שלח נייר עמדה לדירקטוריון מדיגוס שעומדת לכנס את בעלי מניותיה ב-20 בספטמבר כדי להצביע על חידוש כהונתם של חברי הדירקטוריון הנוכחיים: יו"ר החברה דורון בירגר, המנכ"ל כריס רולנד, איתן מחובר, אפרת ונקרט ויובל ינאי. זילברמן מחזיק ב-6.6% ממניותיה של מדיגוס.
                      <br /><br />הדירקטוריון הנוכחי של החברה אחראי לירידה בשווי השוק של מדיגוס מ-56 מיליון שקל, עד לשפל של 17 מיליון שקל בסוף 2017. הדירקטוריון גם הוביל את החברה לגיוסים שדיללו את החזקתם של בעלי המניות בערכים נמוכים. זילברמן מציע למנות 4 דירקטורים מטעמו לדירקטוריון החברה: בנעד גולדווסר, רונן רוזנבלום, אלי יורש ואלי כהן.
                      <br /><br />מדיגוס פירסמה הודעה שבה היא מצטטת את חברת הייעוץ האמריקאית למשקיעים מוסדיים ISS, מבלי שביקשה וקיבלה את אישורה. ISS המליצה ללקוחותיה שמחזיקים במניות מדיגוס, להצביע בעד כל המועמדים שהציע דירקטוריון מדיגוס משום שהחברה סיפקה מידע מספק ואין חשש בנוגע לתפקודו, ולמבנה ועדות הדירקטוריון. עוד ציינה ISS שכפיר זילברמן לא הצליח להוכיח שיש צורך בשינוי הדירקטוריון, ושמועמדיו לתפקיד הדירקטורים יביאו לשינוי חיובי בתפקודו.
                      <br /><br />מדיגוס מחזיקה בשני קווי מוצרים: MUSE, שהיא מערכת אנדוסקופית לטיפול זעיר פולשני בוושט לחולים שסובלים מ-GERD - החזר תוכן חומצי מהקיבה לוושט - על ידי הידוק השסתום שמחבר בין הקיבה לוושט, וזאת כתחליף להליך פולשני ויקר. קו המוצרים השני של החברה הוא ScoutCam, שהיא מצלמת וידאו מהזעירות בעולם, לצרכי בדיקה ויזואלית מתקדמת.
                      <br /><br />מקורבים למדיגוס ציינו שהמוצר של מדיגוס, שנחל עד כה כישלון מסחרי - מערכת ה-MUSE האינדוסקופית לטיפול זעיר פולשני -זוכה עתה לשיפוי ביטוחי של 8,000 דולר לפרוצדורה, כשמדיגוס מקבלת סכום של 3,500 דולר מהשיפוי עבור המוצרים המתכלים שהיא מספקת לפרוצדורה, והיתרה מממנת את שכר הרופא וחלקו של המוסד הרפואי שבו מתבצעת הפרוצדורה.
                      <br /><br />מדיגוס חתמה בסוף יולי 2018 על הסכם הפצה עם חברת Micro-Tech לתקופה של 3 שנים. מדיגוס גם חתמה על הסכם פיתוח בשווי של 780 אלף דולר עם חברת A.M Surgical להטמעת מצלמת ScoutCam שפיתחה, במכשור של A.M Surgical לצורך פיתוח מערכות תצוגה ויזואלית שישפרו את השליטה של מנתחים בניתוחי כף יד.
                      <br /><br />מדיגוס גם גייסה סכום של 10 מיליון דולר (8.6 מיליון דולר נטו) במחצית יולי 2018, סכום השווה לשווי החברה - 37 מיליון שקל, והיה ככל הנראה אחת הסיבות שהניעו את ניסיון ההשתלטות של החברה. פעילותה השוטפת של מדיגוס ייצרה גירעון של 2.3 מיליון דולר בתזרים המזומנים במחצית הראשונה של 2018. מדיגוס, שהפסידה 58 מיליון דולר במצטבר מאז היווסדה, איבדה 44% משווייה מתחילת 2018, ונסחרת בשווי שנמוך ב-82% משיאה באפריל 2006.
                      <br /><br /></p><h2 style="font-family:sans-serif;"><a href="https://www.haaretz.co.il/news/world/middle-east/1.6463516">נשיא איראן: על ארה"ב להסיג את כוחותיה מסוריה במהירות</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6463519.1536419560!/image/3624116563.jpg_gen/derivatives/landscape_108/3624116563.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6463523">ניצחון קטן לשטיינמץ: עיתון צרפתי יפצה את המיליארדר הישראלי שהואשם בניסיון הפיכה בגינאה</a></h2><p style="font-family:sans-serif; font-weight:bold;">בית המשפט בצרפת קבע כי העיתון "קנר אונשרה" צריך לשלם קנס של 50 אלף דולר ולפרסם תיקון של הכתבה בעיתון ובשלושה עיתונים צרפתים גדולים ■ העיתון טען ששטיינמץ שכר שכירי חרב בניסיון להוביל להפיכה</p><div id="photo-container"><img src="https://www.themarker.com/polopoly_fs/1.5728733.1536323819!/image/3040771303.jpg_gen/derivatives/landscape_108/3040771303.jpg" width="150px" class="photo" /></div><p style="font-family:sans-serif;">המיליארדר הישראליבני שטיינמץ נעצר בשנים האחרונות, הואשם בשחיתות והסתבך במכרה עפרות ברזל בגינאה במערב אפריקה. העיתון צרפתי "קנר אונשרה" אפילו טען כי טייקון היהלומים ישראלי-צרפתי שכר שכירי חרב דרום אפריקאים להפיל את ממשלת גינאה, שם הוא עדיין מנסה להשיג את זיכיון הכרייה במכרה סימנדו.
                      <br /><br />ביום רביעי קבע בית הדין לערעורים בצרפת כי העיתון השמיץ את שטיינמץואת החברה שלו BSGR. בית הדין הורה לעיתונאי שעמד מאחורי הכתבה שפורסמה ב-2013, לשלם 50 אלף יורו, כולל קנס, פיצויים והוצאות משפטיות, וכן לפרסם תיקון של הכתבה בעיתון ובשלושה עיתונים גדולים נוספים בצרפת.
                      <br /><br />העיתון לא הצליח להוכיח כי המסמכים שצוטטו בכתבה כמקור, הגיעו מה-CIA או מרשויות הביון בצרפת, כפי שנאמר בכתבה. בכתבה נטען כי שטיינמץ הכין הפיכה בגינאה, שכר שכירי חרב, אירגן פעולות אלימות, השחית את השלטון, ועורר אי יציבות במשטר בגינאה באמצעים לא חוקיים, מבלי שהוצגו הוכחות לתמוך בטענות אלו.
                      <br /><br />הכתבה הופיעה כמה ימים לפני הבחירות בגינאה, ודובר הממשלה ציטט את הכתבה כהוכחה לכך ששטיינמץ מעודד הפגנות של האופוזיציה. גינאה היא אחת המדינות העניות בעולם שמחזיקה באוצרות טבע כמו עפרות ברזל ובוקסיט - ממנו מייצרים אלומיניום.
                      <br /><br />ב-2014 גילתה ממשלת גינאה כי BSGR שילמה שוחד לאשתו של מנהיג גינאה הקודם כדי לזכות בזיכיון הכרייה במכרה סימנדו - שחברות כרייה מעריכות שהוא המכרה עפרות הברזל הגדול ביותר בעולם - ושללה את זכויות הכרייה שלו. משרד המשפטים האמריקאי והרשויות בשווייץ חוקרות את הנושא, למרות שלא ידוע באיזה שלב נמצאת החקירה. בשנה שעברה שטיינמץ נעצר בישראל בהקשר להאשמות אלו. שטיינמץ הכחיש את כל ההאשמות הללו. הוא עדיין פועל להשגת זכויות הכרייה בסימנדו.
                      <br /><br />יועצו של שטיינמץ, דאג קרמר, אמר: "מעולם לא הוגש כתב אישום נגדנו או הורשענו במקום כלשהו בעולם, למעט בדעת הקהל הציבורית. זו בדיוק הדרך שבה איבדנו את הנכסים בגינאה. זה מראה שהכל שטויות גמורות".
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6463418">טראמפ משיג מטרות: הסחר העולמי כבר בנסיגה נדירה</a></h2><p style="font-family:sans-serif; font-weight:bold;">השווקים בעולם רושמים שיאים ומתעלמים מסכסוכי הסחר ■ אך נתונים אחרים מעידים כי הכלכלה העולמית כבר נכנסת להאטה</p><div id="photo-container"><img src="https://www.themarker.com/polopoly_fs/1.5807146.1536316149!/image/2916984772.jpg_gen/derivatives/landscape_108/2916984772.jpg" width="150px" class="photo" /></div><p style="font-family:sans-serif;">אחד הפרדוקסים של מלחמת הסחר העולמית ב-2018 הוא שבחלקים רבים בעולם אין הרגשה של משבר. למרות הזעזועים במטבעות השווקים המתעוררים, שוקי המניות ברוב השווקים נראים רגועים. מדד    S&amp;P 500 עלה מעל ל-2,900 נקודות וננעל בשיא של 2,914 נקודות ב-29 באוגוסט. מדד ניפטי 50 בבורסת מומבאי עלה לשיא יום לפני כן. מדדים אחרים בשווקים מתעוררים נסחרים ברמה נמוכה במעט מהשיאים של ינואר 2018.
                      <br /><br />נשיא ארה"ב דונלד טראמפ עשוי להטיל מכסים נוספים על מוצרים וסחורות סיניות בשווי 200 מיליארד דולר בשעות הקרובות. ומאוד מפתה לחשוב כי הכלכלה הגלובלית תשרוד את הסערה. מאד מפתה, אך זו טעות. מכיוון שאם מסתכלים היטב ניתן לראות כי ההאטה הגלובלית כבר החלה.
                      <br /><br />כך, נפח הסחר העולמי ירד רק לעיתים נדירות. לפי נתונים שאסף מכון המחקר CPB בהולנד, נפח הסחר העולמי ירד בעת המיתון ב-2001 וב-2008 ובעת הירידה במחירי הסחורות ב-2015. לכך ניתן להוסיף את 2018, כאשר היקף הסחר עבר למגמה שלילית ברבעון השני של השנה. נתון זה מפתיע בהתחשב בכך שסחורות - שמהוות חלק ניכר מהסחר העולמי - הציגו ביצועים טובים השנה. מדדי CPB לסחורות הכוללות דלקים ולסחורות ללא דלקים הגיעו לשיא במאי 2014. הירידה בהיקף הסחר לא נובעת מסחר בחומרים אל מסחר סחר במוצרי ייצור בעקבות הלחץ על שרשרת האספקה הגלובלית.
                      <br /><br />הנתונים תואמים את המצב בשטח. היצרנים האמריקאים דיווח על עלייה במחירים ובעיות בשרשרת האספקה שאותם הם מייחסים למדיניות הסחר של ארה"ב, כך לפי ספר הבז' של הבנק הפדרלי ביולי. בנוסף, היצרנים ציינו עלייה בהוצאות וירידה ברווחיות."ספר הבז' הבא יפורסם בשבוע הבא, וצפוי להציג השפעה נוספת של מדיניות הסחר של ארה"ב על העסקים, לפי האזהרות שמפרסם המגזר העסקי לקראת סבב המכסים הבא של טראמפ.
                      <br /><br />התנועה בנמלי ארה"ב הגיעה לרמות שיא בחודשים האחרונים, מה שמרמז כי רפורמת המיסוי של טראמפ והמדיניות המוניטרית של הבנק הפדרלי מפצים על סכסוכי הסחר. עם זאת, חלק מהסחר ככל הנראה קשור לעסקים שאוגרים סחורות ומוצרים כדי להימנע מתשלום מכסים עתידיים שיטיל טראמפ, כך לפי הפדרציה הלאומית לקמעונות - ארגון סחר אמריקאי.
                      <br /><br />העובדה שירידה בהיקפי הסחר התרחשה במקביל לתקופות מיתון בארה"ב אינה אומרת בהכרח כי תקופת מיתון חדשה בפתח. הירידה בהיקפי הסחר בעבר הייתה ככל הנראה התוצאה של המיתון ולא הסיבה למיתון. ואלם, לשווקים יש היסטוריה גרועה בזיהוי סימנים לסיכונים מהעלאת מכסים.
                      <br /><br />כדי לקבל תמונה רחבה יותר של מה שיתרחש בעתיד, ניתן לבחון את ההזמנות לספינות מטען הנושאות מכולות. ההזמנות עמדו על יותר מ-1,000 ספינות לשנה לפני המשבר הכלכלי ב-2008. מאז שנבחר טראמפ לנשיא ארה"ב, ההזמנות נותרו סביב רמה של 200 ספינות. ייתכן שהכלכלה הגלובלית תצליח לעבור בשלום את הסערה של סכסוכי הסחר, אך לא נראה כי ציי ספינות הסחר, שבהם תלוי הסחר העולמי, חושבים כך.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6463330">פריצה למחשבי בריטיש איירווייז: נתוני כרטיסי אשראי של 380 אלף לקוחות נחשפו</a></h2><p style="font-family:sans-serif; font-weight:bold;">חברת התעופה הבריטית הודיעה אמש כי בין ה-21 לאוגוסט ל-5 בספטמבר התרחשה פריצת סייבר למאגרי המידע של החברה וההאקרים גנבו נתונים של כרטיסי אשראי של לקוחות ■ בחברה מדגישים כי ההאקרים לא נחשפו לפרטים אישיים של הלקוחות</p><div id="photo-container"><img src="https://www.themarker.com/polopoly_fs/1.2664252.1434710707!/image/2678660285.jpg_gen/derivatives/landscape_108/2678660285.jpg" width="150px" class="photo" /></div><p style="font-family:sans-serif;">מניית IAG, החברה האם של בריטיש איירווייז, יורדת במסחר כעת בלונדון לאחר שחברת התעופה הבריטית חשפה כי האקרים השיגו מידע על כרטיסי האשראי של 380 אלף לקוחות החברה. פריצת הסייבר התרחשה במשך שבועיים בין התאריכים 21 באוגוסט ל-5 בספטמבר, כך מסרה בריטיש איירוויז ביום חמישי.
                      <br /><br />במהלך הזמן הזה, ההאקרים אספו נתונים אישיים של לקוחות שהזמינו טיסות מאתר האינטרנט של בריטיש איירווייז ומהאפליקציה של החברה. המידע הגנוב לא הכיל נתוני נסיעות או פרטי דרכונים, מסרה החברה.
                      <br /><br />"אנו מצטערים מאוד על השיבוש שגרמה הפעילות הפלילית הזו. אנו מתייחסים ברצינות רבה להגנה על המידע של לקוחותינו", אמר אלכס קרוז, יו"ר ומנכ"ל בריטיש איירווייז.
                      <br /><br />פריצת הסייבר מעידה על הקושי של חברות להגן על המידע של הלקוחות שמאוחסן ברשתות שלהם, מה שהפך לחלק חיוני בפעילות החברות, אמר ישראל ברק, מנכ"ל סייברריזון, חברת אבטחת סייבר מבוסטון. לדבריו, כל עוד פשעי סייבר הם רווחיים עבור הפושעים הם ימשיכו לגרום נזק מאסיבי. "הלקוחות צריכים לפעול תחת ההנחה שהפרטים שלהם כבר נחשפו פעמים רבות", אמר ברק.
                      <br /><br />בריטיש איירווייז מסרה כי הודיעה למשטרה ולרשויות הרלוונטיות על הפריצה. החברה מסרה עוד כי תיצור קשר עם הלקוחות שנפגעו ומבטיחה לשלם עבור בדיקות אשראי ולפצות לקוחות שאיבדו כסף. 
                      <br /><br /></p><h2 style="font-family:sans-serif;"><a href="https://www.haaretz.co.il/news/law/.premium-1.6462978">תיק 4000 מעלה חשד למעשי מרמה נוספים של שרה נתניהו</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6463029.1536262838!/image/307601842.jpg_gen/derivatives/landscape_108/307601842.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/wallstreet/1.6463250">סוחר שורט תובע את אילון מאסק: הונה את משקיעי טסלה</a></h2><p style="font-family:sans-serif; font-weight:bold;">אנדרו לפט טוען כי ההצהרות של מאסק בטוויטר על הפיכת טסלה לפרטית נועדו לפגוע בסוחרים שמהמרים נגד מניית יצרנית המכוניות החשמליות ■ לפט דורש להפוך את התביעה שלו לתביעה ייצוגית</p><div id="photo-container"><img src="https://www.themarker.com/polopoly_fs/1.6413485.1536301214!/image/3162147188.jpg_gen/derivatives/landscape_108/3162147188.jpg" width="150px" class="photo" /></div><p style="font-family:sans-serif;">אנדרו לפט, מייסד קרן הגידור סיטרון והמשקיע האקטיביסט שכינה את חברת התרופות וליאנט "אנרון של מגזר הפארמה", תובע את    טסלהואת יו"ר החברה אילון מאסק בגין ניפוח מחיר מניית החברה.
                      <br /><br />לפט מעוניין להפוך את התביעה שלו לתביעה ייצוגית עבור כל מי שהשקיע בטסלה בין ה-7 באוגוסט ל-17 באוגוסט. בתביעה צוין כי מאסק, שידוע בסכסוך הוותיק שלו עם סוחרי שורט, ביצע מניפולציה במחיר מניית טסלה כדי לפגוע בסוחרי שורט - ובכך פגע בכל המשקיעים החברה. בתביעה נטען כי מאסק פירסם מידע שקרי ומטעה.
                      <br /><br />סוחרי שורט לווים מניות במחיר מסוים ומהמרים כי מחיר המניה יירד. לאחר מכן, הם רוכשים את המניות במחיר נמוך ומייצרים רווח. לטענת התביעה ההונאה, לכאורה, החלה ב-7 באוגוסט כאשר מאסק צייץ בטוויטר: "שוקל להפוך את טסלה לחברה פרטית לפי מחיר מניה של 420 דולר. מימון מובטח". בציוץ נוסף באותו יום כתב מאסק: "תמיכת המשקיעים מובטחת. הסיבה היחידה שדבר אינו וודאי היא שאישור המהלך תלוי בהצבעת בעלי המניות".
                      <br /><br />בעקבות הציוץ עלתה מניית טסלה לשיא של 387.46 דולר. ביום המסחר ב-7 באוגוסט ננעלה המניה במחיר 379.57 דולר - עלייה של 11% לעומת היום הקודם. נפח המסחר עלה ב-30 מיליון מניות, לפי התביעה. זוהי רק אחת מבין כמה תביעות שהגישו בעלי מניות בטסלה בעקבות הציוץ של אילון מאסק. כשבועיים לאחר מכן, מאסק הודיע כי החליט לוותר על תוכנית הפיכת טסלה לחברה פרטית.
                      <br /><br />לפט ידוע בכך שהיה אחד המבקרים הראשונים של יצרנית התרופות וליאנט, לפני הקריסה של החברה ב-2015. באוקטובר של אותה שנה, טענה סיטרון כי וליאנט משתמשת באסטרטגיה של אנרון של רישום מכירות מזויפות ללקוחות שלא קיימים. וליאנט, בהנהלתו של ג'ו פאפא - מנכ"ל פריגו לשעבר - שינתה את שמה לבאוש הלת. מניית החברה ירדה ב-86% מאז הדיווח של סיטרון.
                      <br /><br /></p><h2 style="font-family:sans-serif;"><a href="https://www.themarker.com/wallstreet/1.6463296">המשקיעים נבהלו ממעצר האיש החזק ביותר בחברה - ומניית jd.com צנחה</a></h2><p style="font-family:sans-serif; font-weight:bold;">ריצ'רד ליו נעצר בשבוע שעבר בארה"ב בחשד לאונס ושוחרר ללא כתב אישום ■ המשקיעים מפחדים מהשליטה האבסולוטית של ליו בענקית הסחר המקוון הסינית</p><div id="photo-container"><img src="https://www.themarker.com/polopoly_fs/1.6451249.1536306618!/image/1840681188.jpg_gen/derivatives/landscape_108/1840681188.jpg" width="150px" class="photo" /></div><p style="font-family:sans-serif;">החקירה בארה"ב של ההאשמות לאונס, לכאורה, שביצע ריצ'רד ליו (ליו צ'יאנגדונג), מנכ"ל ומייסד JD.com, פגעה בחברת הסחר המקוון השנייה בגודלה בסין. מניית החברה צנחה ב-13% מאז מעצרו של ליו. הואנעצר ושוחרר ללא הגשת כתב אישום במיניאפוליס, מינסוטה בשבוע שעבר. עורכי דינו טוענים כי הוא חף מפשע.
                      <br /><br />חברות הטכנולוגיה ידועות בכך שלמייסדים יש שליטה יוצאת דופן על העסקים, אך מנהיגי חברות הטכנולוגיה בסין נוטים לבסס שלטון יחיד בחברות שלהם, מה שמחריף את הסיכונים במינהל התאגידי של החברות.
                      <br /><br />השליטה של ליו ב-JD.com עוררה ביקורת בקרב המשקיעים מכיוון שחוקי החברה אינם מאפשרים לדירקטוריון לבצע החלטות בלעדיו. "יש היררכיה ברורה בחברה ואין נכונות לערער על החלטותיו של הבוס", אמר ג'יימס רובינסון, מנהל הסניף בשנחאי של חברת הייעוץ העולמית APCO.
                      <br /><br />רובינסון ציין כי לאווירת המשבר בחברה הוסיפה התגובה המיידית של מערך התקשורת של JD.com, שמסר לאחר המעצר כי לתלונה שהוגשה במשטרה אין משמעות, זאת בעוד שהמשטרה מסרה כי חקירת התלונה נמשכת. לחברה לקח כמעט יומיים להודות כי ליו בילה לילה במעצר במיניאפוליס. "אם האדם הבכיר ביותר בחברה נמצא במעצר, אז יש בעיה של קבלת החלטות בחברה", אמר רובינסון.
                      <br /><br />ליו נעצר ביום שישי שעבר ובילה 16 שעות במעצר. לאחר מכן הוא שוחרר ללא ערבות. עורכי דינו טוענים כי התלונה תבוטל. החוק במינסוטה קובע עונש של 30 שנות מאסר לתקיפה מינית מדרגה ראשונה, כאשר המינימום הוא 12 שנות מאסר.
                      <br /><br />ביומיים לאחר מעצרו, החברה איבדה 7.2 מיליארד דולר או 16% משווייה בתום חמשת ימי המסחר, מניית JD.com ירדה בסך הכל ב-13%. ליו מחזיק ב-16% מ-JD.com, אך יש לו זכויות הצבעה של 80%. בנוסף, על פי חוקי החברה, חל איסור על הדירקטוריון לקבל החלטות מבלי שיהיה נוכח, כל עוד הוא דירקטור בחברה.
                      <br /><br />במקרה שליו לא נוכח, הדירקטוריון יכול לבצע החלטות רק באישורו, אלא אם הוא חולה. הסעיף בחוקי החברה אף מפרט כי הדירקטוריון לא יכול לקבל החלטות אם ליו "מוחזק בניגוד לרצונו", מה שמרמז כי הוא יכול להמשיך לשלוט בחברה גם בכלא. "לאף חברה בעולם אין סעיף כזה", אמר ג'יימי אלן, מנכ"ל האיגוד האסייתי לממשל תאגידי.
                      <br /><br />בנוסף, עלו טענות נגד החברה כי לא ניתן לזהות מיהם המנהלים המובילים ב-JD.com אחרי ליו, במקרה שהוא לא יוכל לשלוט בחברה. "רואים רק את ההשפעה שלו בכל דבר שמתרחש בחברה. אתה מסתכל על JD.com ותוהה מי מספר 2?", אמר וונג קוק הוי, מייסד חברת ניהול הנכסים APS, בכנס קרנות גידור בהונג קונג בזמן שהציג את טיעוניו להימור נגד החברה.
                      <br /><br />ג'ייקוב ויליאמס, מנהל ממשל תאגידי בחברת SBA פלורידה שמפקחת על השקעות של קרנות פנסיה וביניהן השקעה ב-158 אלף מניות JD.com, אמר כי השינוי בחברה צריך להגיע מבעלי המניות הגדולים. "אין ספק שזה עוזר לשמוע מה חושבים בעלי המניות בנושא. זה ייקח יותר מכמה בעלי מניות קטנים להעביר את המסר".
                      <br /><br />חברת Dodge &amp; Cox וענקית ניהול הנכסים ונגארד, שתיהן בעלות מניות גדולות ב-JD.com, סירבו להגיב בנושא. בעלת מניות גדולה אחרת CPPIB, שמנהלת השקעות של קרנות פנסיה בקנדה, מסרה כי כפי שאנחנו עושים שאר תיק ההשקעות שלנו אנו מבצעים הערכה מתמדת של ההשקה ב-JD.com.
                      <br /><br /></p><h2 style="font-family:sans-serif;"><a href="https://www.themarker.com/wallstreet/.premium-1.6455851">גרים במפעל, בניגוד לחוק: זה מה שקורה בשוק הדיור היקר בעולם</a></h2><p style="font-family:sans-serif; font-weight:bold;"></p><div id="photo-container"><img src="https://www.themarker.com/polopoly_fs/1.6455849.1536171984!/image/1312937192.jpg_gen/derivatives/landscape_108/1312937192.jpg" width="150px" class="photo" /></div><p style="font-family:sans-serif;"></p><h2 style="font-family:sans-serif;"><a href="https://www.themarker.com/news/macro/1.6462493">השקל שובר שיא - ועלול לקלקל לבנק ישראל את התוכניות</a></h2><p style="font-family:sans-serif; font-weight:bold;">המטבע הישראלי התחזק ב-1.8% מאז החלטת הריבית בשבוע שעבר - דווקא כשבבנק ישראל קיוו שהייסוף נעצר, ויאפשר העלאה של הריבית ■ שער החליפין הנומינלי האפקטיבי ירד אל מתחת ל-77 נקודות לראשונה זה 20 שנה לפחות</p><div id="photo-container"><img src="https://www.themarker.com/polopoly_fs/1.4629738.1536243519!/image/2219599993.jpg_gen/derivatives/landscape_108/2219599993.jpg" width="150px" class="photo" /></div><p style="font-family:sans-serif;">התחזקות השקל בשבוע החולף הביאה את ערכו לשיא. שער החליפין הנומינלי האפקטיבי, המשקלל את שערו של השקל מול 26 מטבעות, נקבע היום (ה') לראשונה מתחת ל-77 נקודות, ברמה של 76.865 נקודות. זוהי רמתו הנמוכה ביותר ברישומים של בנק ישראל, הנערכים מאז קיץ 1999.
                      <br /><br />שער זה משקף את ערכם המשוקלל של 26 מטבעות זרים, והחליף את "סל המטבעות" שהיה מחושב בעבר. הירידה בו מעידה על התחזקות השקל - בדומה לירידה בשער הדולר, למשל.
                      <br /><br />התחזקות השקל נרשמת חרף המאמצים הכבירים של בנק ישראל להחלישו, בין השאר באמצעות רכישות עשרות מיליארדי דולרים, שהתפיחו את יתרות המט"ח של ישראל בעשור האחרון. הרכישות נפסקו כמעט כליל בין פברואר לסוף אוגוסט, אבל ייתכן שיתחדשו עתה.
                      <br /><br />העלייה בערכו של השקל נרשמת דווקא לאחר שבנק ישראל רמז כי התחזקות אפשרית שלו צפויה לעכב את התוכניות להתחיל בהעלאה מדודה של של ריבית בנק ישראל, לאחר כשלוש שנים וחצי שבהן היא נותרה ללא שינוי, בשיעור של 0.1%. ביום רביעי בשבוע שעבר, עם פרסום החלטת הריבית התקופתית, חזרה הוועדה המוניטרית של בנק ישראל על הצהרתה הקושרת את העלאת הריבית העתידית ב"התבססות" של האינפלציה בתוך טווח היעד, 3%-1% בשנה. לצד זאת, הוועדה ציינה כי הסיכון העיקרי להתבססות האינפלציה בטווח היעד הוא "האפשרות לייסוף חד בשקל".
                      <br /><br />מיד לאחר פרסום ההודעה על החלטת הריבית נרשם ייסוף כזה. שער הדולר, שטיפס במתינות בשעות שלפני פרסום ההודעה, צלל בתוך דקות. מאז המשיכה מגמת ההתחזקות של השקל, והשער היציג של ה   דולר נקבע היום על 3.595 שקל, לעומת 3.643 שקל ביום רביעי בשבוע שעבר (לפני פרסום החלטת הריבית). שער ה   יורו ירד מ-4.2526 שקל ל-4.1788 שקל.
                      <br /><br />הסיכון שאליו התייחסה הוועדה המוניטרית בהודעה על החלטת הריבית הוא שהתחזקות השקל תמתן את האינפלציה, דווקא לאחר שזו הראתה סימני התעוררות והתקרבה לרמה שאליה מנסה בנק ישראל לנווט אותה. במשך ארבע שנים, עד יוני האחרון, שהתה האינפלציה מתחת ליעד - שנקבע כאינפלציה של 3%-1% בשנה. ביוני היא נכנסה סוף-סוף לטווח היעד, כששיעור האינפלציה הגיע ל-1.3%, וביולי האינפלציה הואצה ל-1.4%. בנק ישראל הבהיר באחרונה כי ירצה לראות את "סביבת האינפלציה" שוהה בטווח היעד במשך כמה חודשים, ואף מתרחקת מהקצה התחתון שלו (1%) לכיוון המרכז שלו (2%), לפני שיעלה את הריבית. המונח "סביבת האינפלציה" מתייחס לא רק לאינפלציה בפועל (בהתבוננות לאחור), אלא גם לתחזיות האינפלציה ולציפיות לאינפלציה הנגזרות משוק האג"ח.
                      <br /><br />במחצית הראשונה של 2018, המגמה הבולטת היתה דווקא היחלשות של השקל, בעיקר נוכח התחזקות עולמית של הדולר. עם זאת, בזמן שחלף בין שתי החלטות הריבית האחרונות (9 ביולי עד 29 באוגוסט), השקל חזר להתחזק. שער החליפין הנומינלי האפקטיבי ירד ב-2.3% בתקופה זו. בבנק ישראל תלו את ההתפתחות הזאת בעיקר בהתפתחויות בערך המטבעות של כלכלות מתפתחות, ובפרט טורקיה, שערך המטבע שלה, הלירה, צלל בין שתי החלטות הריבית בכ-27%. עם זאת, לירידה בשער החליפין הנומינלי האפקטיבי תרמו גם הירידות ברובל לעומת השקל (בכ-8.5% בין שתי החלטות הריבית), וכך גם בגריבנה האוקראינית (שנחלשה בכ-7.3%), בריאל הברזילאי (שנחלש ב-6.3%) ואפילו בקרונה השוודית (כ-5%). גם מטבעות אקזוטיים פחות נחלשו לעומת השקל באותה תקופה: הדולר נחלש ב-0.6%, היורו ב-0.9%, הין ב-1.3%, הליש"ט ב-2.3%, והיואן ב-3.6%.
                      <br /><br />שער החליפין הנומינלי
                      <br /><br />שער החליפין הנומינלי האפקטיבי הוא המדד המרכזי שאחריו עוקבים בבנק ישראל כדי לבחון את עוצמתו של השקל. משוקללים בו שער הדולר - המכבב ברוב הדיונים על מטבע החוץ - אבל גם שעריהם של 25 מטבעות נוספים, המשמשים את שותפות הסחר העיקריות של ישראל. בחישוב השער האפקטיבי מקבל כל מטבע משקל לפי הנתח שלו בסחר החוץ. משקלו של הדולר הוא 26.4% - וזהו ממוצע של משקלו ביצוא (32.1%) וביבוא (20.6%), כפי שעודכן לפני כמה שנים. היורו מקבל בחישוב משקל זהה כמעט לזה של הדולר, היואן הסיני מקבל משקל של 10.2%, הליש"ט 6%, הלירה הטורקית 4.6%, הין היפני 2.3%, וכן הלאה - עד המטבע האחרון שזכה להיכלל הרשימה, הקולון של קוסטה ריקה, שמשקלו 0.4%. השער נמדד בנקודות, וערכו ב-1 בינואר 2010 נקבע באופן שרירותי על 100 נקודות.
                      <br /><br />ניתוח שנערך בבנק ישראל מלמד כי ייתכן שחשיבותו של שער הדולר למשק הישראלי חורגת מהמשקל המוענק לו בחישוב שער החליפין הנומינלי האפקטיבי. לפי דו"ח בנק ישראל האחרון, "קיימות עדויות אמפיריות לכך שהדולר הופך למטבע הדומיננטי בהשפעה על היקפיו ומחיריו של הסחר העולמי בטווח הקצר-בינוני, ותופעה זו ניצבת ברקע לעלייתה של 'פרדיגמת המטבע השליט'... מרבית עסקות הסחר בעולם נקובות בדולרים, בין שהצדדים לסחר כוללים את ארה"ב ובין שלא". בבנק ישראל הוסיפו כי ייתכן שפרדיגמת המטבע השליט רלוונטית גם לישראל - שכ-71% מעסקות היבוא בה ב-2016-2014 נעשו בדולרים, לעומת רק כ-22% ביורו - כך שהשפעתו של שער הדולר על הסחר הישראלי רבה במידה משמעותית מזו של מטבעות אחרים, לרבות היורו.
                      <br /><br />מדד נוסף שאחריו עוקבים בבנק ישראל הוא שער החליפין הריאלי האפקטיבי - המחושב לפי אותם עקרונות, אבל משקלל גם את האינפלציה במדינות השונות שמטבעותיהן משתתפים בחישוב. שער החליפין הריאלי מעניק התבוננות מעמיקה יותר על תנאי הסחר: היצואנים בישראל חוששים מירידה של הכנסותיהם בשקלים, וירידה כזאת עלולה להיגרם לא רק בגלל ייסוף של השקל; גם דפלציה במדינות היעד של היצוא, כלומר ירידה במחירי המוצרים המיוצאים מישראל הנקובים במטבע זר, תביא לאותה תוצאה (בהיעדר שינוי בשאר התנאים). הייסוף של השקל בשנים האחרונות, כפי שהוא משתקף בשער החליפין הריאלי האפקטיבי, היה חריף פחות מהייסוף הנומינלי.
                      <br /><br /></p></body></html>